нешир олунмагъан эди. Бунынъ себеплери, эоет, языджыларымызнынъ азлыгъында дегиль. Олар бизде юзлернен эди. Эм иджатларынын зайыфлыгъында да дегиль. Чюнки Бора Гъазы, Резмий Бахадур •
Ашыкъ Умер, Джевхерий киби шаирлеримиз иджатларынынъ
юксеклигн иле дюньягъа мешхурдырлар! Бойле буклет басылмагьанынынъ эсас себеби. занымджа, чокъ сенелер девамында, яшадыгъымыз империя идаресининъ тар къафалы сиясети ве зайыфлыгъындадыр.	[
Чар заманларында олгъан дешетли сиясий ве икътисадий тазъйыкъны козь огюне алмасакъ биле, та 1920 сенелерининъ башындан бутюн матбуат ве полиграфия махсулатымыз шиддетли незарет алтында тутулып, эр бир иджаткярнынъ иши сонъ дередже чаналатыла яхут аслы да ёкъкъа чыкъарыла эди.
О вакъыт куньделик матбуатымызда булунгъан (тилимиз, эдебиятымыз ве тарихымыз иле багълы) парчаларны айры китаплар шекилинде нешир этеджек эдилер, языджыларымызнынъ чокъ томлукъ эсерлери, назм ве несир антологиясыны нешир этеджек эдилер, медениетимизни юксельтеджек даа башкъа бинъ-бир тюрлю ишлер этеджек эдилер ... этмедилер. Эттирмедилер!... Бир чокъ шайр ве языджыларымызны 1920 ве 1930 сенелери „миллетчиликте44 къабаатлап къуршун джезасына огъраттылар. Белли башлы языджыларымыздан ич бириси бу ийлекяр ве мерхаметсиз джеза алетинден къуртуламадылар.
Сюргюнликтеки алымыз эпимизге беллидир... Биринджи йылларындан башлап комендант чызмасы, ачлыкъ ве хасталыкълар къурбанлары, бутюн джемаатымызнынъ джан чекишюви..’.
1960-ларда „бузлар ирип башлады“ деген лафлар бар. Амма миллетимизнинъ ич бир меселеси мейдангъа чыкъарылмады в*> чезильмеди. Эр бир адымымызгъа ясакъ, ясакъ, ясакъ! — деп багъырылды.
Белли языджыларымыз Э.Шемьи-заде ве Ш.Алядин шу сенелери Багъчасарайдаки Хансарай кутюпханесинде чалышаджакъ олдылар..^ Кутюпханеге киргенлерине бир къач саат кечмезден, аман къоруйыджы хадимлер келип, оларны ялынъыз китапханеден дегиль, Къырыму » озюнден биле чыкъардылар...
О заманлары бир де бир эски шайр яхут языджымызнынъ иджадь» монографик шекильде огренильмесини ве Къырым архивлери, бир чокъ ’ дигер керекли менбалар бнз ичюн бус-бутюн къапалы ве ясакъ олгъанлары себебинден эдебиятымыз бир талай къалабалыкъларгъа огърады. Бир языджынынъ эсери дигер языджынынъ адындан чыкъты, бир эсер дигер зеер иле къарышты, айны бир языджынынъ терджиме-и-алы учь-дері чешит вариантларда нешир олунды...
Амма чокъ шукюрлер олсун, сонъ заман Къырымда халкъымыздан гизли архив ве кутюпханелернинъ устю ачылмасы, бойле къалабалыкълардан бир парча олса да къуртулмагъа ярдым этмекте.
Бунъа къошма оларакъ, девлет худутларынынъ агъыр килитлери къырылмасы, демир перделернинъ азбучукъ котерильмеси ве чешит юртларнынъ халкъы бири-дигерине къатнамасы базыда джоюкъ сайылгъан эльязмалар, янъы тафеилят ве эмиетли малюматларнынъ эльде этильмесине себепчи олдылар.
Бу ве бунъа бенъзеген меселелер итибарыле буклеттеки языджыларымызнынъ терджиме-и-алы ве иджатлары акъкъынд^ малюматларнынъ аман-аман эписи янъы менбалар иле къыяс эгилип бир тарафтан янъы тафеилят ве малюматлар иле зенгинлештирильселер, дигер тарафтан эскирген фикирлер ве янълыш фактлардан темизлендилер. Эбет, бунынъле XIX асырнынъ сонъу ве XX асырнынъ башындаки эдебиятымызнынъ бутюн тююмлери чезильди десек, янълыштыр. Лякин бугуньде эльде этильген ильмий чокъракъларнынъ эсасында берильген шейлер бир аранынъ яхут етильген бир дередженинъ нетиджесидир демек мумкюн.
Буклеттеки языджыларымызнынъ терджиме-и-алларыны козьден кечирир экенмиз, оларнынъ аман-аман эписи юксек бильги ве тасиль саиплери олгъаныны коремиз. Сорбонна (Франция), Султание (Турция), Аль-Азхар (Мысыр), С.-Петербург университети ве дигер бир сыра дюньяджа мешхур окъув юртлары бир чокъ языджыларымызнынъ тасиль мекянлары олгъан эди. Амма бунъа бакъмадан ильк окъувллры Багъчасарайдаки „Зынджырлы“да кечкени себебинден иджатларында^ миллий анъ, миллий рух, миллий аньанелер ачыкъ корюнмектедг^
Фоторесимлернинъ озьлерине келнндже, буларнынъ чокъусьшы 1970 сенелерден башлап топладым. Бир сыра языджыларнынъ эки-тчь чешит фоторесимлери олгъанындан, базыда сайламагъа да чаре олды. Лякин аиры муэллифлернинъ оригиналь фоторесимл<ри булунмадыгъы ичюн, эски газет яхут дергилерден тапылып ф*то усулыле чыкъарылып алынгъандырлар.	'	і
Буклетте XIX асырнынъ сонъу ве XX асырнынъ башында идкат эткен муэллифлернинъ портретлери хронологик сюретте сыраланып берильселер де, эдебий инкишаф эснасы чешит девирлеоге
болюнгенинден. языджыларнынъ фаалиет заманыны айрыджа юзь огюнде тутмалыдыр.	!
Дерсханелерни донатмакъ, талебе ве студентлерн^нт
здебиятымызны огренюв ишини енгиллештирмек макъсадынен буї-лет
буюк форматта нешир этиле.	/
Исмаил Асан-огьлу 24 июнь 1995 с.
