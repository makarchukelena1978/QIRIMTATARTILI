#Шерьян Али
Эки
оюнъя
арасында
ЛИРИКА
Шер’ян Алі
двох світів
іду
ЛІРИКА

ББК 84.4УКР6=КРМТАТ А50
Випущено на замовлення Державного комітету телебачення і
радіомовлення України за програмою «Українська книга&gt;&gt;
Вступна стаття Миколи МІРОШНИЧЕНКА
Кириш макъаленинъ муэллифи Мыкста МИРОШНЫЧЕНКО
Художнє оформлення Володимира СОЛОВЙОВА
Бедиий джеэттен яраштыргъан Володимир СОЛОВЬЁВ
О Шср’ян Алі, 2007 О М. М. Мірошниченко, вступна стаття, 2007 О
Переклади, 2007 О В. С Соловйов, художнє оформлення, 2007
І8ВМ 966-522-179-5 О
#СТЕЖИНОЮ МІЖ ДВОХ СВІТІВ
Ми шукали попільню. Довго шелестіли бур’янами, набираючись
якихось аж надто учепистих реп'яшків та собачок на холоші, і
знай шукали, шукали попільню — оте традиційне загальносільське
зсипище золи й недогорілих решток хатніх огнищ.
У Джамалі, та і в інших степових селах Криму, існував такий
звичай: вигрібуваний із грубок попіл не висипати десь на
подвір'ї чи на вуличній дорозі, а відносити на ту сільську
околицю, де височів так званий Куль-тегіє, цебто курган попелу.
В нім з незапам’ятних пір зосереджувалась і громадилась, так би
мовити, пам’ять хатніх огнищ, одбувалося єднання їх,
давньоколишніх, учорашніх та всіх наступноденних. Побіля такої
рукотворної гори попелу галасували дитячі розваги, а ввечері
збиралась молодь.
Неподалік джамальського Куль-тегіе, в невеликій улоговині,
глибочів і єдиний на всеньке село колодязь, звідки воду діставав
масивним цебром один дідусь. При цьому колодяжну корбу,
сполучену зубчастими шестірнями з наділеним дишлом обертовим
колесом, приводив у рух, ходячи колами, кінь. Вода виливалася в
дерев’яний жолоб і бігла до водозбірного бювета — до нього
ходили жінки й дівчата набрати в мідну вузькошию гладишку
холоднячки додому. Іноді під'їздили з барилами на підводах
водовози. Біля водозбірні зазвичай обговорювались сільські
новини. Переселенці, які понад шістдесят років тому опинились у
хатах депортованих з Криму татар, не тільки перейменували
степовий Джамал на Нізовку, а й, проклавши селом водогін,
засипали колодязь і водозбірню — наче вони заважали кому.
Либонь, пропахла заржавілими трубами вода краще смакує, аніж
колодязна.

Невеличку мечеть, що стояла в якихось тридцяти-сорока кроках
од Куль-тегіе, перетворено було на колгоспне зерносховище, а
щойно занепав колгосп — то її стіни вночі по-злодійськи
розібрали: як-не-як, дармовий камінь... Згодився новітнім
забудовникам. Не побоялися на святотатство піти.
Не вціліло і кладовище коло мечеті. Якщо в Куль-тегіє щоденно
ховали померлі хатні огнища, то на примечетьньому цвинтарі —
сотні літ перегорілі життя ховали... Та ба, свого часу нові
«хазяї» розпорядилися зняти надгробки й використати їх як
будівельний матеріал. Кажуть люди, що лежать оті пам’ятні, з
іменами померлих джамальців камені у фундаменті клубу — «вогнища
соціалістичної культури». Одначе кам’яну, складену насуху,
огорожу кладовища не зачепили: колгоспне керівництво вирішило
скористатися нею як загородою для ночівлі худоби. Так кладовище
перетворилося сатанинською владою на гнойовиїще...
Про все це розповідав мені та Юнусові Кандиму, зволожуючи
скупою чоловічою сльозою лихо давне й сьогочасне, колишній
джамалець і депортант, відомий сьогодні кримськотатарський
поет-лірик Шер’ян Алі. Ми шукали попільню, яка вочевидь вже
півстоліття тому затонула в дощах і сніготалі. Проте вона досі
звисочується у спогадах джамальців-поверненців, у спогадах
поєта. Ось як постає його рідне село у вірші «Мій Джамал»:
О Джамале мій,
Доброхвале мій! —
Корінь-незглибим,
Хутір змалу мій...
Слободо, село,
Світом ти було,

Не птахи — тьма душ стала на крило.
Я, хлопай в селі,—
Мов тюльпан в селі.
Ворог зганяв всіх у бран в селі.
Стер мій слід з доріг,
Знищив цвинтарі...
Розібрав хатки,
Де тіснивсь мій рід
І приплентачі Хутір в аличі Нізовкою звуть.
4
Принижаючи.
Мій Джамале, мед лиє твій бювет...
Навіть в засвітах був я твій поет.
Вернуть з чужини дочки та сини,
Знов ім’я Джамал вголоснять вони.
О Джамале мій,
Доброхвале мій! — Корінь-незглибим,
Хутір змалу мій.
Автор цих пронизливо-болючих рядків Шер'ян Алі народився 18
серпня 1937 року в Акмечетьському ра-

йоні (тепер — Чорноморський) у селі Джамал (тепер — Нізовка).
Батько майбутнього поета Суф’ян Алієв, дуже знаний під ту пору
агроном, був першим, хто в Криму культивував бавовник. Звісно ж,
на виконання планів комуністичної партії та уряду. На жаль, у
кримських степах бавовник не прижився. Збирали малі врожаї... Не
такі, як в Узбекистані.
Коли Друга світова війна прийшла в Україну й наблизилась до
Криму, Суф’ян Алієв зголосився добровольцем на фронт. Того ж
року, а саме — 1941-го, родина отримала повідомлення, що Суф’ян
Алієв числиться серед безвісти зниклих. Дещо пізніше односельці,
які разом з ним ділили фронтові злигодні, сказали, що Суф’ян-ага
наклав головою під Перекопом і лежить десь у братській могилі.
На той час Шер’янові сповнилося чотири рочки, а його сестричці
Ґюльґюль — кілька місяців. їхній мамі, Шефіці-ханум, випадало
самій ростити малолітніх дітей і всіляко оберігати їх од ударів
лихої долі, яка, до речі, не забарилася. Вранці 18 травня 1944
року до хати загиблого в боях з німецькими окупантами фронтовика
ввійшли вчорашні визволителі Криму, тільки з темносинім околом
на кашкетах, який видавав у них беріївських служак з
держбезпеки. Наказали взяти документи і найнеобхідніше з собою.
На збирання відвели п’ятнадцять хвилин.
Семирічному Шер’яну врізалося в пам’ять, як у хаті запанувала
цілковита розгубленість. Бабуся Зейнеб загорнула в хустину Коран
— лиш святу книгу й узяла. А мама ув’язала в оклунок головним
чином одяг та прихопила трохи родинних прикрас із золота. Саме
вони й допомогли згодом вижити.
Вигонюваних джамальців, як і всіх татар з Акмечетьського
району, доправили того дня в Євпаторію, де на залізничній
станції чекали обладнані двоярусними нарами товарні вагони.

— Ми їхали багато днів у невідомість,— згадує сьогодні Шер’ян
Алі.— Щодня на якихось проміжних станціях з нашого ешелону
знімали кількох померлих. А дехто в тій скорботній дорозі
народжувавсь. Як-от моя сьогодні дружина Заміре... Кажуть, де
родився — там і твоя вітчизна. А в Заміре, виходить, вітчизною
всі товарні вагони білого світу... Німці робили в Джамалі
облаву, молодих дівчат і хлопців вивозили до Німеччини, на
Захід, а нас, хто вцілів, теж виловили облавою і поголовно
вивезли у протилежному напрямку, на Схід. Дві облави спустошили
село й увесь Крим...
Наш ешелон доїхав до станції призначення — в містечко Джизак
(Узбекистан), а міг і не доїхати. Мені пізніше розповідали, що
кілька напхом напханих депортованими поїздів перегнали
новозбудованим через Волгу мостом, аби перевірити його на
міцність: витримає навантаження — чи не витримає... Ось таким
він, радянський гуманізм, був насправді,— важко зітхнув мій
співрозмовник.
Із Джизака родина Шер’яна Алі потрапила за розподілом у село
Каїп-ата, одначе ненадовго, скоро її перевели в Шариллак.
Тамтешній клімат не радував. Не минуло й року, як діти Шефіки-
ханум захворіли болотною пропасницею, простіше кажучи —
малярією. Шер’ян вижив, а чотирирічна сестричка так і не
одужала.
1956 року Шер’ян закінчив Шариллацьку середню школу з
узбецькою мовою викладання. На мову рідну — дозволу не було.
Тільки в 1968-му кримськотатарські діти отримали такий дозвіл.
Показуха — інакше й не назвеш. Викладачів кримськотатарської
мови та літератури годі було знайти. Цілих двадцять три роки
жоден вищий навчальний заклад не готував їх.
Уперше завіршував школяр Шер’ян у четвертому класі. Вчитель
Шараф Набіходжаєв, одпускаючи дітей на канікули, загадав таке
домашнє завдання: спробуйте написати вірш, а у вересні прочитаєте в класі. Єдиним, хто
виконав побажання вчителя, був Шер’ян. Його дебютним, так би
мовити, поетичним текстом став вірш «Сумую за школою». Згодом
школа викликала в нім й інший сум: починаючи з третього класу
Шер’ян у табелях успішності не мав інших оцінок, окрім найвищої
— п’ятірки, тож по закінченні середньої школи мав би одержати
золоту медаль, як це практикувалось у всій системі освіти,
одначе випускникові Алієву Шер’яну Суф’ян оглу медалі не дали з
огляду на те, що він з депортованих... Бо сама наявність золотої
медалі за вступу до університету чи інституту надавала право на
певні пільги, а пільг кримському татаринові інструкцією не
передбачено. Неважко уявити, як вирувало в душі вразливого
юнака, що вперше зіткнувся з проявом дискримінації за
національною ознакою...
У 1957 році, коли хрущовська політична відлига була у
розповні, відкрилася перша в Узбекистані кримськотатарська
газета — «Ленін байраги» («Ленінське знамено»). Шер’ян одразу ж
став її читачем, а невдовзі послав до редакції рідномовного
вірша. Вірш надрукували під псевдонімом Шер’ян Джамалли, навіть
гонорар переказали поштою. Це підбадьорило. Написав поетичні
послання «Полю Робсону», «Рідній мові» — газета видрукувала. Ці
вірші згодом увійшли до першої збірки «Хвилі життя», яку 1974
року випустило в світ ташкентське видавництво імені Гафура Гуляма
Наступними виданнями молодого поета стали "Чайка" (1981) та
«Сучасник мій — співрозмовник мій» (1991).
В Узбекистані Шер’ян Алі здобув-таки вищу освіту на історико-
філологічному факультеті Ташкентського педінститугу імені Нізамі
й отримав 1962 року диплом з відзнакою, після чого якийсь час
учителював у сільській школі Ґюлістанського району, що, маючи
«квітучу» назву («Ґюлістан» означає «квітучий край»), належав до так
званого Голодного степу. У школі Шер’ян-ага не затримався
надовго — несила було бачити, як нещадно визискується дитяча
праця під час збирання бавовни та коконів шовкопряда, й відчувати
себе співучасником злочину... А тут нагодилася посада завідувача
відділу в районній газеті «Ґюлістан». Туди й перейшов. Із
журналістської стезі не сходив аж до 1973 року. Якраз тоді його
запросили редактором районного радіо в місті Джизак. А щойно в
січні 1974-го виникла Джизацька область — став уже головним
редактором обласного телерадіокомітету.
На початку 1990-х років кримські татари, долаючи спротив і
всілякі перешкоди, почали масово виїздити на історичну 
Батьківщину. А хіба міг поет жити без свого народу?.. Врешті, на
початку травня 1993 року
Шер’ян Аіі звільнився з роботи й вилетів разом з родиною на отчу
землю. Придбав невеликий будинок у селі Шовковичному (давніша
назва — Темені) поблизу міста Саки.
Нині є всі підстави говорити про Темешський період творчості
Шер’яна Алі, позаяк саме в селі Темеш упродовж майже п'ятнадцяти
років було написано найвагоміші і найцікавіші поезії, ряд есеїв,
літературно-критичних та публіцистичних статей. Цей визначний
доробок ліг в основу виданих уже на Батьківщині книжок
«Коралини» (2004) та «Світло на вістрі пера» (2004).
Колись давно, десь на початку XVIII ст., кримськотатарський
поет і державець Герай Хан Менглі Другий (1682—1739) у фіналі
одної газелі писав:
Якби ці вірші схвальність у Навої дістали — Зрадів би Крим за
мене, Менглі Герая, хана.

Цe, на думку історика літератури Н. Абдульваапа, «почасти
свідчить про класичні орієнтири в кримськотатарській поезії
XVIII ст.».
З не менш високим пієтетом до Алішера Навої ставиться і Шер’ян
Алі, що відкрито засвідчує акровірш, присвячений визнаному «царю
поетів». Згадані класичні орієнтири теж присутні й посутні в
поетичній творчості Шер’яна-аги, бо, як і далекі попередники,
він у віршах незрідка вдається до засад тасавуфу, за яких
ліричний текст містить зумисну двочитальність. Сприйняття ж
залежить од внутрішньої налаштованості. Якщо під час читання
перед вашим внутрішнім зором постає обожнювана красуня, то вірш
сприймете як вияв інтимної лірики, а якщо постає позаземна
істота — вірш виглядатиме освідченням у любові до Бога. Окрім
того є в доробкові Шер’ян а Алі й одверто-релігійна лірика, в
чому наш поет — вочевидь першопрохідець.
Поряд з класичними орієнтирами в поетичній творчості Шер’яна
Алі сусідують і цілком сучасні, модерні, що можна завважити,
наприклад, у циклі мініатюр «Іскри» або в вірші «Є ще тайна
серця».
Яскравою особливістю творчої манери Шер’яна Алі є, сказати б,
сплав лірики й публіцистики. Навіть в інтимних віршах ні-ні та й
проскочить нотка тривоги за долю рідного народу, отчого краю,
або — спрямована в бік нерадісного вигнанського минулого
інвектива.
Усе це допитливо-проникливий читач побачить у пропонованій
нині новій поетичній книжці Шер’яна Алі, який мандрує між двох
світів у широкому розумінні слова: між світами білим і чорним,
сьогоднішнім і кану- лим у небуття, реальним і вимисленим уявою
поета, котрий щиро запрошує вас стати йому попутником.
Микола МІРОШНИЧЕНКО
