# Узакъ ве якъын Шевченко
## КЪУЧАКЪЛАШЫНЪ, МЕНИМ КЪАРДАШЛАРЫМ...

КЪУЧАКЪЛАШЫНЪ, МЕНИМ КЪАРДАШЛАРЫМ...
Деалар, улу Дидронынъ сёзлеринен айткъанда «коктен энелер».
Оларнынъ арджы джиан халкълары арасында озь хал- къыны такъдим
этмектир. Джиан эдебиятынынъ алтын саифеле- ринде Гомер ве
Данте, Шекспир ве Гёте, Байрон ве Гюго, Пушкин ве Мицкевич,
Лєрмонтов ве Л. Толстойнынъ адларынен ян-янаша гениаль шаир,
академик-рессам, мутефеккир, украин халкъынынъ сербестлиги ве
мустакъиллиги ичюн амансыз курешкен инсан, онынъ керамет-и
сахиби Тарас Григорьевич Шевченконынъ ады алтын сувларнен
язылгъандыр.

О, озь ватаны - Украинаны джанындан зияде севе эди:

Мен факъир Украинамны Севем. Онъа джан къурбан.
Онынъ ичюн къаргъарым Атта юдже Аллахны.

О, алельхусус шаиране къувет иле Украинанынъ образы- ны
яратты, онынъ къараманане тарихыны, шанлы «казак акъикъа- тыны»,
бунынъ киби де тувгъан улькесининъ аджайип, муджизели
гузеллигини буюк бир котеринкиликнен йырлады. Онынъ тюшюн-
джелернинъ меркезинде исе тувгъан хор халкъы тура, онынъ ис-
тикъбали ичюн шаир эр шейини: эмегини, къудретли рухунынъ
атешини, джаныны бермеге эзыр эди.

Тарас Шевченконы ялынъыз озь халкъынынъ дегиль, джеми
инсанларнынъ феджий такъдири раатсызлай. О, халкълар- ны
истисмар панджалары арасында туткъан чешит-тюрлю тиран- ларгъа
«ялынъыз украин халкъынынъ позициясындан дегиль, джеми эзильген
инсанлыкънынъ позициясындан» атеш киби янгъан нефретке толу
наразылыгъыны бильдирди. Онынъ иджадына "джеми инсанларгъа олгъан севгиси, умуминсанлыкъ къардашлыгъы олмасына даир истеги" (И. Франко) къаст-и къатты турмакътадыр

Эзильген инсанларнынъ гъам-у кедерлерини бсдиий джеэттен терен ачып косьтерювде, деспотизм ве тираниягъа къаршы къудретли ачув ве не- фретини изхар этювде опъа тенъ келсджек шаир джиан эдебиятында ёкъ. Ин- глиз языджысы Полин Бентлининъ айткъаны киби, Шевченко улу миллий шаир оларакъ умуминсанлык'ь медениетине кирди, бедиият кяинатына тувгъ- ан Украинасыны алып чыкъты, чар ве крепостнойлыкъкъа къаршы халкъ ку- решининъ иляхий бир гъаедары олды: «Дигер ич бир авропа эдебиятында къуллыкъкъа къаршы бойле наразылыкъны корьмезсинъ, къуллыкънынъ мут- хишлигини шашыладжакъ дереджсдеки къувет иле Шевченкодай ачып кось- тсрген башкъа бир гениаль шаирни расткетирмезсинъ». Затен, Тарас Шевчен¬ко — инсанлыкънынъ азатлыгьы, халкъларнынъ бирлиги ве къардашларджа севгиси ичюн бир курешчи сыфатында умумджиан севгиси ве шуретине наиль олды. Американынъ президенти Линдон Джонсоннынъ сёзлеринен айта- джакъ олсакъ, о, «украинден зияде девлет адамы ве дюнья ватандашы эди».

Рус медениетининъ белли эрбаплары Т. Шевченконынъ рессамджы- лыкъ деасыны ёкъ олып кстювден къуртара бильдилер. Оларнынъ арасында дюньяджа белли рессам К, Брюллов, шаир В. Жуковский, рессамлар А. Вене- цианов, В. Григоровични къайд этмек мумкюн. Оларнынъ ве украин медениет эрбаплары - шаир Е. Гребёнка, рессам И. Сошенконынъ ярдымынен Шевчен¬ко крепостнойлыкътан сатып алынды. Бу вакъиа 1838 сенеси апрель 22-де юзь берди. О вакъытларда Шевченко 24 яшында эди. Узакъ девам эткен ме- шакъатлар, акъаретлевлерден сонъ онынъ хаялы маддийлеіпти, омюрге кечти: о, Санат академиясынынъ студенти, К. Брюлловнынъ севимли талебеси олды. Иште, бу адамларнынъ къолтутувлары саесинде Шевченко шашыладжакъ де- реджеде бильгиге сарылды, тарих, тасвирий санат, эдебият, театр, музыка, фель- сефе, эстетикада зенгин бильгилерге наиль олды, энъ илери кеткен умумин- санлыкъ идеалларнынъ юксекликлерине чыкъты.

Онынъ «Кобзарь» адлы ильк шиирлер джыйынтыгъы 1840 сенеси дюнья юзю корьди. Шаир ве академик Павло Тычинанынъ айткъаны киби, ишбу китап саесинде «украин эдебияты бетини халкъкъа, реаль аятнынъ са-иллерине къатиетликнен чевирди». Т. Шевченконынъ украин эдебиятында халкь шаири оларакъ туткъан ери, украин эдебий тилининъ яратыджысы, аджайин халкыпыиас олгъаиы акъкъында Н. Чернышевский, Н. Добролюбов, А, Герцен айрыджа къайд этип кечкендирлер. Белли рус шаири Н. Некрасов озюнинъ «Шевченконынъ вефатына» деген шииринде «рус топрагъынынъ аджайин иисаны», дие Т. Шевченконынъ айдын образыны буюк бир самими- етликнен яраткъан эди.

Тарих косьтергиии киби, деаларнынъ такъдири фаджиалы ола. Шев- ченконынъ фаджиасы исе гъает мушкюльдир. О, олгъаны оладжагъы къыркъ секиз йыл ве бир кунь яшады, даа догьрусы агъыр бир омюр кечирди. Аятынынъ йигирми дёрт йылыны крепостнойлыкъ эсаретинде кечирди. Оны «энъ хавфлы девлет джинаетчисиси, Кирил-Мефодий джемиетине таалюкълы адам олгъаны, инкъилябий эсерлер язгъаны ичюн Учюнджи болюкнинъ казематына быракъкъап эдилер. Бундан сонъ оны Оренбурггъа,. Айры корпускъа адий аскер сыфатында сюргюн эттилер. Учюнджи болюкнинъ 1847 сенесининъ майыс айында шаирге окъуп эшиттирильген къарарында I Николайнынъ озь къолунен язгьан шойле сёзлери бар: «Энъ къатты незарет астында тутылсын, язмакъ ве ресим чызмакъ ясакъ этильсин». Т. Шевченко озь куньделигине шойле деп язгъан эди: «Эгер мен къан ичиджи джаний олгъан олсайдым, манъа Оренбурггъа Айры къорпускъа аскер оларакъ сюргюн этильмек киби джезалы пек яхшы тюшюнип тапкъанлар демек мумкюн олур эди. Сёз иле айтылмагьан истирабларымнынъ себеби де бундадыр. Бу да етмегени киби, манна ресим чызмакъ ясакъ этильди. Меним факъир бир кечинишимнинъ энъ, алидженап къысымыны чекип алмакъ олурмы! Шейтаннынъ реислигин- де олгъан трибунал биле бойле сувукъ, гайрыинсаний укюмни окъуп эшиттир- меге тили айланмаз эди. Укюмнинъ багърыташ иджраджылары оны резил- лердже там-догърулыкънен иджра эттилер». Даянылмайджакъ муштра, бонъ- алтыджы дереджедеки сасыкъ казарма, эсарет, инсан менлигини акъаретлев- лер, чарнынъ «язмакъ ве ресим чызмакъны» ясакъ этмелери Шевченконынъ сагълыгъыны темелинден сарсытты, бивакът къабирге тыкъты. Шевченко 1861 сенеси март 10-да козьлерини эбедиен юмды. «О, мужик баласы эди ве мане-вият алемининъ саиби олды. 0, крепостной эди ве инсанлыкъ медениетининъ энъ юксек нокътасы олды. 0, окъув-язувны кенди башына огренди ве профес- сорларгъа, китаплардан окъуп-огренип алим олгъан инсанларгъа янъы ышыкълар ве азатлыкъ ёлларны косьтерди. Рус аскерий муштрасынынъ юкю астында он йыл чекишти, лякин Русиенинъ азатлыгъы огърунда гъалибане он ордудан зияде ишлер япты», деп язгъан эди Иван Франко.
 
I Николай, яни «бу- тюн реакцияларнынъ гвардия бабасы» (А. Герцен), Т. Шевченконынъ «Коб- зар»ы Русиеде яшагъан халкъларгъа барып чыкъмамасы ичюн кучюни аджы- мады.

Т. Шевченко сюргюнлик ери оларакъ бельгиленген Оренбург шеэри- не етип кельгенине он кунь толар-толмаз Петербургдан Къырымгъа Таврия гу¬бернатори В.И. Пестельнинъ адына Русие ички ишлер назири Л.А. Перовс- кийнинъ 1847 сенеси июнь 19-да имзалагъан 438 санлы гизли циркуляр ке- лип чыкъа. Мезкюр циркуляргъа мувафыкъТ.Г. Шевченконынъ, П.А. Кулиш- нинъ, Н.И. Костомаровнынъ эсерлери ясакъ ве мусадере этильмеси талап олуна. Мына шу циркуляр:
«ГИЗЛИ.
ЦИРКУЛЯР.
ТАВРИЯНЫНЪ ГРАЖДАН ГУБЕРНАТОРЫ АЗРЕТЛЕРИНЕ. ИМПЕРАТОР АЛИЙ АЗРЕТЛЕРИ ШУНЫ БИЛЬДИРМЕКНИ ЭМИР ЭТ- ТИ'.ШЕВЧЕНКОНЫНЪ «КОБЗАРЬ», КУЛИШНИНЪ «УКРАИН ХАЛКЪЫ АКЪКЪЫН- ДА КЪЫССА», «УКРАЙНА» ВЕ «МЫХАЙЛО ЧЕРНЫШЕВСКИЙ», КОСТОМАРОВ- НЫНЪ «УКРАИН БАЛЛАДАЛАРЫ» ВЕ «ПЫТАКЬ» КИБИ ЭСЕРЛЕРИ ЯСАКЪ ЭТИЛЬСИН, САТЫЛЫШТАН МУСАДЕРЕ ЭТИЛЬСИН.
СИЗГЕ БУ АЛИЙ ЭМИР АКЪКЪЫНДА БИЛЬДИРМЕКНИ ОЗЬ БОР- ДЖУМ, ДЕП САЯМ ВЕ СИЗ ОНЫНЪ ЭДАСЫ ИЧЮН ЭЛИНЪИЗДЕН КЕЛЬГЕН БУ- ТЮН ШЕЙНИ ЯПАРСЫНЪЫЗ, ДЕП УМЮТ ЭТЕМ. КЪОШМА ОЛАРАКЬ БИЛЬДИ- РЕМ КИ, ХАЛКЪ МААРИФИ НАЗИРИ ЦЕНЗУРА ИДАРЕСИНЕ ЮКЪАРЫДА АДЛА- РЫ АНЪЫЛГЪАН ЭСЕРЛЕРНИ ИЛЕРИДЕ ГЪАЙРЫДАН НЕШИР ЭТИЛЬМЕМЕСИ ИЧЮН ЭМИР ЁЛЛАДЫ.
ИШБУ ЦИРКУЛЯРНЫ АЛГЪАНЫНЪЫЗ ВЕ О БОЮНДЖА КЪАБУЛ ЭТ-КЕН КЪАРАРЫНЪЫЗ АКЪКЪЫНДА МЕНИ ХАБЕРДАР ЭТМЕЛИСИНЪИЗ.
ИЧКИ ИШЛЕР НАЗИРИ Л. ПЕРОВСКИЙ.
ДИРЕКТОР (имза)*
Мезкюр гизли циркуляр Къырым девлет архивинде булуна. Оны Алек- сандр Януш (Ялта) тапты. Циркуляр 1995 сенеси июнь 24-те «Кримська світлиця» га- зетасында дердж олунды. 

Кобзарьнынъ джиан халкъларына тараф туткъан ёллары йыл йылдан чокълашалар. Онынъ инсанларгъа нисбетен севги иле толуп-ташкъан, юректен къайнап чыкъкъан араретли сёзюни къырымтатар халкъы кенди сёзю киби къабул этип алды. Белли къырымтатар шаири, несирджиси Шамиль Алядин: «халкъымыз- нынъ украин шиириетине олгъан мерагъы пек буюктир. Онынъ энъ айдын тимса- ли Тарас Шевченкодыр. О, джиан шиириетининъ энъ юдже юксекликлеринден би- ридир, о, сейяренинъ эр анги кошесинден корюне.»

Шевченконынъ азатперверликнен ашлангъан шиириети къырымтатар хал- къына гъает якъындыр. Бу-тазе, буллюр киби бир чокъракътыр, о, къувет ве эрликни, эйилик ве барышыкъкъа олгъан ишанчны ондан ала. Лякин къырымтатар медение- ти ве эдебиятына Т. Шевченконы къырымтатарларгъа алып кельген ёл ве сокъа- чыкъларны бизим девиримизде ачмакъ деерлик къолай дегиль. Себеплерини эр кес биле. Сюргюнлик йылларында Къырымда къыйметли эдебий фондлар, къырымтатар языджыларынынъ китаплары, оларнынъ къолязмалары, архивлери гъайып олдылар. Къырымтатар китапханелери ёкъ этильди. Уйкен несиль языджылары улу украин шаирининъ эсерлерини мектеп чагъындан билемиз, деп хатырлайлар. Мектеп дерс- ликлеринде Т. Шевченконынъ иджады акъкъында аз язылмагъандыр. Лякин олар- ны къайдан тапмалы?

Мезкюр сатырларнынъ муэллифине фелек кулип бакъты. Павел Григорье- вич Тычинанынъ Киевдеки девлет музей-квартирасындаки китапханеде чалышкъан вакъытымда мен мутхиш 30-нджы йылларда шаир тарафындан сакълап къалынгъан къырымтатар эдебиятына, медениетине, тарихына аит йигирмиге якъын менбааны таптым. Олар арасында А. Гирайбайнынъ, Б. Чобан-заденинъ, А. Лятиф-заденинъ, У. Ипчининъ, О. Акъчокъракълынынъ, Менъли Азиз (Джавтобели)нинъ ве дигерлери-нинъ джыйынтыкълары бар. Тюрк ве къырымтатар тилини бильген П. Тычи- на оларнынъ эсерлерини асыл нусханынъ тилинде окъуй эди. Музейде Къы- рымда чыкъкъан эдебий меджмуаларнынъ бир къач нусхасы, къырымтатар ти¬линде дерсликлер ве къулланмалар да мевджут. 

И. Алимгирай тарафындан тертип этильген «Окъув китабы»нда Т. Шевченконынъ эсерлери рус эдебия- тынынъ классиклери Пушкин, Лєрмонтов, Гоголь, Некрасов, Тургеневнинъ о девирдеки совет джумхуриетлерининъ белли шаирлерининъ эсерлеринен ян- янаша дердж этильгендилер. Китапта «Т. Шевченко. Терджимейиалы» деген айры баб бар. Шаирнинъ аяты ве иджадий фаалиети къыскъадан анълатыл- гъан сонъ «Заповита» - «Васиет» шиири къырымтатар тилинде дердж этиль- ген. Сырасы кельгенде айтмалы ки, сонъундан анълагъаныма коре, мезкюр дерслик къырымтатар шаири Аблязиз Велиевнинъ шахсий китапханесинде де бар экен.

..1939 сенеси. Тарас Шевченконынъ догъгъанына 125 йыл толгъаны мунасебетинен Киевде СССР Языджылар бирлигининъ пленумы олды. Акаде- мик-шаир, «екяне аиле дуйгъусы»нынъ йырджысы Павло Григорьевич Тычина Т.Г. Шевченконынъ «Васиет»ини Шамиль Алядиннинъ терджимесинде къы- рымтатар тилинде окъуды. Шамиль Алядин манъа язгъан мектюбинде П.Г. Тычина акъкъында тавсилятлы икяе эткен эди. Шамиль Алядин украин шаи- рининъ къырымтатар тилини яхшы бильгенине айретте къалгъаныны, эр бир корюшювлеринде Тычина къырымтатар эдебиятынынъ инкишаф ёлларыны мунатазам суретте козетип баргъаныны самимий сёзлернен язгьан эди. «Тер- джимени пек бегендим. «Васиет» Советлер Бирлигинде бир чокъ халкълар- нынъ тиллерине терджиме этильген эди. Лякин оларнынъ эксериетинде тер- джиманнынъ «озюнден къошувларыны», къафие ичюн сёзлерни тапмакъ агъ- ыр олгъанындан башкъа бир фикирлернинъ къошулгъаныны сыкъ-сыкъ рас- ткетирмек мумкюн. Сизинъ терджименъиз исе Шевченконынъ сёзлеринден япылгъандыр. Къафиелер де онынъки. Бу гъает муимдир», деп Шамиль Аля- динге «Васиет»нинъ терджимеси акъкъында озь фикирлерини айткъан эди.

«Васиет»нинъ терджимеси ичюн Шамиль Алядин Шевченконынъ юбилей медалинен такъдирленген эди. «Юбилей медали дженктен эвель Му- техассыслар эвинде (Жуковский сокъагъы, 20, квартира 11) масамнынъ устюн- де тура эди. 1941 сенеси июль 26-да мен джебэге кеттим. Ондан сонь мени шу квартирагъа къоймадылар». Медальнинъ бундан сонъки такъди- рини языджы бильмей.

Шамиль Алядин Къырым АССР Языджылар бирлигининъ реиси олгъанда
Т. Шевченконынъ сайлама эсерлерининъ къырымтатар тилинде
терджиме этилип, нешир этильмесини тешкилятландыргъан эди. Бу
джыйынтыкъ Кобзарьнынъ догъгъанына 125 йыл толувы мунасебетинен
нешир этильген эди. Т.Г. Шевченконынъ 1940 сенеси Къырым девлет
нешрияты тарафындан чыкъарылгъан «САЙЛАМА ШИИРЛЕРИ»нинъ бир
нусхасы ал-азырда Симферопольде И. Гаспринский адына Къырымта-
тар джумхуриет китапханесинде булуна.

Бу къырымтатар эдебияты тарихында ильк нешир эди. Къырымтатар
халкъы Украинанынъ гениаль йырджысынынъ сесини озь тувгъан
тилинде эшитмеге, къальбининъ атешини, украин халкъынынъ юрек
урувларыны сез- меге наиль олды.

Китап Тарас Шевченконынъ И. Репин тарафындан чызылгъан белли
портретинен ачыла. Китапкъа шаирнинъ озю чызгъан «Гамалия»,
«Сельби», «Шевченко койлю азбарыны чыза», «Самаритянка»,
«Байгъушлар» киби ресим- лер кирсетильгендир.

Т. Шевченконынъ терджимейиалы (муллифи Г. Эйхлер) дердж олу­на, онъа акъикъий халкъ шаири, койлюлер инкъилябынынъ йырджысы, 
М. Чернышевскийнинъ, Н. Добролюбовнынъ гъаевий меслекдеши, деп иджадына къыймет кесиле. 

Китап Кобзарьнынъ программ эсери <<Васиет>>нен башлана. Шаир бу шиирини Переяславда 1845 сенеси декабрь 25-те хаста алында язгъан эди. Шаир кенди аятынынъ ишбу феджий аньлеринде биле Украинанынъ такъди­рини тюшюне. Ольген сонъ да ондан айырылмамакъны истей. Ватанынынъ социаль ве миллий истисмардан къуртуладжагъына ишанч бильдирип, оны <<меним азиз Украинамнынъ, къулан чёлю ортасына>> дефн этмелерини васиет эте. Украин халкъы <<Васиет>>НИ озюнинъ инкъилябий гимни оларакъ къабул этип ала. Бу шиир джианда аман-аман бутюн халкъларнынъ тиллерине тер­джиме этильди. Китапкъа кирсетильген <<Васиет>>НИ къырымтатар тилине А. Алим терджиме эткендир. Бундан да rъайры ишбу шиирни чешит йылларда Ш. Алядин, Э. Шемьи-заде, А. Мефаев да терджиме эткен эдилер. 

Т. Шевченконынъ деасынынъ титаник къуветини, онынъ вульгар ич­тимаий штамплар сынъырындан чыкъкъан чокъджеэтлилигини ачып косьтер­меге хызмет эткен ишбу китапнынъ наширлерининъ, терджиманларынынъ, тертип этиджилерининъ япкъан ишлерини айрыджа къайд этмек керек. Затен, китапкъа язылгъан кириш сёзюнде бу акъта да айтыла. 

Эбет, инкъилябчы-шаир тири, ичинде джаны олгъан бир адам эди.

Севмеге ве севильмеге истей эди. Тарас Шевченко махремий (интим) лирика­нынъ инкишафында текрарланмайджакъ излер къалдыры. Махремий мевзу­лар онынъ лироэпикасында да юксек санат дереджесине котерильгендир. 
<<Гайдамаки>> поэмасындан алынгъан ве О. Амитнинъ терджимесинде <<Ярема ве Оксана>> деп адландырылгъан фрагмент топламнынъ энъ гузель саифелер­ни тешкиль эте демек мумкюн. Оны генчликнинъ козьяш киби сыджакъ ве темиз инсаний севги иле къанатлангъан бахты акъкъындаки аджайип тюркю киби къабул этип аласынъ. 

Севги мевзусы Т. Шевченконынъ лирикасында ве лироэпикасында темелинде джевапсыз севги, ве я аятнынъ дешетли муити саесинде аякъ асты этильген севги олгъан лирик драма узеринде медитатив тюшюнджелернен къаврап алынгъан, яра киби инълеген шекиллерде бериле. Шаиринъ кенди ашкъынынъ тарихы да бойле эди. Омюрини янъгъыз, аилесиз, севгилисиз, эв­сиз-баркъсыз яшап кечирди. 

Мен истедим Алладан Пек аз бир шей: тек бир эвчик. Эвчик олсун деп орманда Янында да къач сельбичик, Джандан севген Оксанам да Олсун меним озь янымда. 

Т. Шевченконынъ романтик назмиетнинъ энъ гузель нумюнелерин­ден бири олгъан <<Сельби>> балладасында севги мевзусы айны шойле макъам­ларда акс эттириле. Мевзу украин мифологиясындан алынгъан олып, мында къызнынъ севги акъибетинде терекке чевирильгени акъкъында икяе этиле. Къызнынъ севгилиси дженкке кете, <<кете ве эляк ала>>. Китаптан ер алгъан бу балладаны О. Амит терджиме этти. 

Т. Шевченконынъ махремий лирикасы ве китапнынъ бу къысымын­дан ер алгъан эсерлерине эпиграф оларакъ онынъ афоризмге чевирльген шу сёзлерини алмакъ мумкюн эди: <<Севген кишинъ олмаса, дюньяда яшамакъ къолай дегиль>>. 

Онынъ шиирлеринде бабасы, анасы, агъа-къардашлары, апте-къардаш­лары акъкъындаки тюшюнджелери кенди теренликлеринен айрылып туралар. Китапкъа инсанны озюнинъ ичерики драматизминен эеджанландыргъан <<Ап­теме>> серлевалы аджайип шиир кирсетильгендир. Оны Шамиль Алядин уста­лыкънен терджиме эткен. Шиир Шевченконынъ къыз къардашы Ярина Григо­рьевнагъа багъышлангъан. Шаир оны пек севе эди. Та балалыкъ чагъында бири-бирине олгъан бу багълылыкъ ич бир вакъыт узюльмеди. 

Китапкъа шаирнинъ сюргюнликте язгъан <<Муза>> (А. Алимнинъ тер­джимесинде), <<Талий>> (М. Сулейманнынъ терджимесинде) деген шиирлери кирсетильген. Бу эсерлеринде Т. Шевченко халкъчанлыкънынъ, реализмнинъ эстетик принциплерини имае эте. Затен, шаир озюнинъ иджадий фаалиетинде бу принциплерден ич бир вакъыт кери чекильмеген эди. Иджадий араштырма­лар ёлунда джефакяр-шаирнинъ таянчы олгъан, онъа къувет багъышлагъан <<танъчыгъы>>, <<иляхии къуванчы>> олмыш музаны, озюнинъ ильхам перисини самимиетликнен, ичерики къальб севгисинен йырлай: <<Манъа сен эр ерде яр­дым эттинъ, манъа сен эр ерде козь-къулакъ олдынъ>>. Шаир озюнинъ <<темиз, иляхиЙ>> музасынен айрылмагъа истемей: 

Мени янъгъыз быракъма, эй Сен сырдашым. 
Куньдюз-гедже, саба-акъшам Ялан бильмез 
Озь тилинънен огрет манъа Тюш пешиме 
Мен айтайым акъикъатны. 

Шаир озюнинъ дюньягъа кельмесини, аятынынъ маиетини озь халкъ-ыны, Украинаны ичтимаий ве миллий истисмардан къуртарув киби акъикъат­ къа, <<Иляхий акъикъаткъа>> хызмет этювде коре.

Т. Шевченко лира-эпик ёнелишинде язылгъан <<Талий>> шииринде такъдирнинъ персонификациялаштырылгъан образыны ярата. Талий онынъ ичюн ильхам киби эм даст, эм къардаш, эм апте эди. Шаир озь талийинен гъурурлана ве озюни бахтлы сая, чюнки талий онъа, о исе талийине ич бир вакъыт сахтелик япмады.

Ийлекярлыкъ биз бильмедик Ялан айтмай ич бир зерре Тек бир алдгъа юрюш эттик....

Аят акъикъатларына садыкълыкъ, халкъкъа хызмет этюв принципле­ ри къырымтатар назм усталарына да якъындыр.
Китапкъа  Т.  Шевченконынъ  <<Арбий  дава   ве   эм  дженклер   олгъан эди>> шиири де (тердж. эткен Ю. Темиркъая) кирсетильди. Бу эсерде шаир та­ рихнынъ  Украина  ичюн  олгъан  энъ   агъыр   саифелеринден   бирине   мураджаат эте. Колемдже пек буюк олмагъан <<Анавы Катеринада>> (те рдж . эткен Ибр.
Бахшыш) серлевалы поэма окъуйыджыны Къырымгъа алып келе. Алий ах­ лякъий-этик аньанелернинъ саиби олгъан казак къардашлыгъынынъ ташый­ ыджылары - запорожьелилернинъ образлары дюльбер ренклернен акс этти­ рильгендир. Китапта <<Эв алдында вишне багъчалыгъы>> деген шиир <<Акъшам>> серлевасы иле (те рдж . эткен О. Амит) дердж олуна. И. Франко бу эсерни ад­ жайип украин табиатынынъ текрарланмаз фонунда ильхам иле язылгъан кой­ лю аилесининъ идиллиясы, деп адландыргъан эди. Бу шиирни Т. Шевченко казематта язгъан. Достларынынъ даиресинде шу шиирни окъугъанда шаир агълагъан эди.
Т. Шевченконынъ <<Сайлама шиирлери>> къырымтатар эдебияты та­ рихында эки халкънынъ маневий якъынлашмасында, медениет лернинъ интег­ рациясында гъает муим бир саифени ачкъан, буюк эмиетке малик олгъан бир весикъа десек, янъылмамыз .

Т.Г. Шевченконынъ къырымтатар эдебиятына, медениетине кирмеси дюньяджа мешур алим, академик А.Ю. Крымскийнинъ адынен белли бир де-реджеде багълы. О, Звенигородщинада, Т.Г. Шевченконынъ ватанында белли бир девир яшады. Та балалыкъ чагъында озюнинъ шанлы семетдешининъ шиирлеринен таныш олды, Шевченко акъкъындаки икяелерни, риваетлерни, тюркюлерни динъледи. Бу икяелер, риваетлер ве тюркюлерде Шевченко пан- ларгъа къаршы нефрет беслеген, джанлы, эбедий, ферасетли бир инсан ола- ракъ тасвирлене. Халкъ иджадында шаир панларнынъ серсемлигини фаш эте, атешин сарказм иле оларнынъ кулюни кокке савура. Агатангел Юхимович озюнинъ ильмий араштырмаларында Т. Шевченконынъ «украин эдебий тили- нинъ шекилленмесиндеки» ролюни теренден эсасландырып къайд эте. Онынъ фикириндже эдебий тильнинъ шекилленмеси украинлернинъ миллий анъы- нынъ озюне хас бир ифадеджиси олды. 1901 сенеси Агатангел Крымский- нинъ «Пальма пытакълары» деген шиирлер джыйынтыгъы дюнья юзю корьди. 
И. Франко шу джыйынтыкъкъа язгъан рецензиясында оны «эдебиятымыз- нынъ салмакълы ве гъает эмиетли вариети» деп адландыргъан эди. Истидат- лы шаир озь китабыны Кавказда Шевченкогъа багъышлангъан байрам акъкъ- ындаки хатырлавынен екюнлеркен батько-Шевченкогъа мураджаат эте: Батько Тарас! Эшит бизим антымызны!
Биз, украин балларымыз, Анамызны, факъир къардашларны Эбедиен севеджекмиз.
Оларны биз Эдом неслининъ Панджасындан къуртармакъчюн курешеджекмиз. 
Умютимиз сёйлей: бельки корермиз Тувгъан сербест эвимизни. 

А. Крымскийнинъ бу мураджаатыны Иван Франко «шаиримизнинъ атешин васиети», деп адландыргъан эди. Тарас Шевченко А. Крымский ичюн тувгьан Батан — Украйна огърунда ватанперверлердже хызмет этювнинъ тем- силь-и мисалидир. Халкъ «тувгъан эвининъ азатлыгьыны» мытлакъа ко- реджегине шаир ишана эди. Айны шу «тувгъан эвнинъ азатлыгъы» огърунда Тарас Шевченко джаныны феда этти. 

1914 сенеси Москвадаки Лазарев адына Шаркъ тиллери институты- нынъ профессоры А. Крымский чар укюметининъ ясакъ эткенине бакъмадан, Москвада Тарас Шевченконынъ догъгъанына юз йыл толувы мунасебетинен гизли оларакъ бир къач акъшамлар отькерген эди. Алим Т. Шевченко акъкъ- ында макъале язды. Макъале цензура тарафындан ясакъ этильди.
1923 сенесинде исе А. Крымскийнинъ «Т. Шевченконынъ тюрк ти- лине терджимелери» деген китабы Умумукраин Илимлер академиясынынъ махсус нешири сыфатында дюнья юзю корьди.
Къырымтатарларнынъ эксериети тюрк тилини биле эдилер. Шунынъ ичюн де ишбу китапнынъ дюнья юзю корьмеси къырымтатар-украин эдебий алякъаларынынъ инкишафында, къырымтатар халкъыны Т. Шевченконынъ иджадынен таныш этювде салмакълы бир адым олды.
Т. Шевченконынъ къырымтатар эдебиятына кирип кельмесине озь иссесини къошкъан академик А. Крымский ориенталист, тюркшынас сыфатын- да Умумукраина Илимлер академиясында шаркъ тарихы ве филологиясы ка- федрасынынъ ребери эди. Бу вазифеде булуныркен, къырымтатар медениети- нинъ украин медениетине кирип кельмесине чокъ эмек ве гъайрет сарф эт- кендир. «Шу халкънынъ арасында догъуп, яшап, шу топракъкъа аит олып» кен- дисини украин сайгъан алим эдждатларынынъ ватаны олмыш Къырымны ич бир вакъыт унутмады.

А. Крымский къырымтатар медениетининъ корюмли эрбаплары Ис- маил Гаспринский, Бекир Чобан-заде, Осман Акьчокьракълы, Абдулла Лятиф- заде, тарихчы Якъуб Кемалнен якъындан таныш эди. А. Крымский украина- шынаслыкънен алякъаларнынъ теренлешмесине ынтыла эди.
Онынъ тешеббюсине бинаэн «Къырымтатар шаирлерининъ къыскъа антологиясы» дюнья юзю корьгендир. Бу антология къырымтатар ве украин медениетлерининъ тарихында муим вакъиа олды. Къырымтатар шиириети мезкюр антологиянынъ саифелеринде украин эдебий тилинде, Тарас Шевчен- конынъ тилинде янъгъырады. Украин окъуйыджысы къырымтатар халкъы- нынъ шаиране къальбининъ эеджанлы, озьгюн, мефтюн этиджи сесини ильк кере эшитти, кендисине образларнынъ, эстетик ренклернинъ бутюн бир алеми- ни ачты. 
Бу ерде: къырымтатар шиириетининъ нумюнлерини украин тилине ким терджиме этти? - деген суаль догъа. Бу суальге А.Ю. Крымскийнинъ озю джевап бере: «Ашагъыда кетирильген терджимелернинъ эксериетини Ос- ман Акъчокъракълы япты». Къоюлгъан вазифе, керчектен де, агьыр ве месюли- етли эди. Терджимелерни мувафакъиетнен эда этмек ичюн зенгин ве чокъ джеэтли бедиий индивидуаллик талап о луна эди.

Биринджиде, бу иште къырымтатар шиириетининъ озьгюнлигини, онынъ шаркъий летяфетини, тасавурат, фельсефенинъ текрарланмаз оюныны, онынъ ритмомелодикасыны, поэтик синтаксисини, онынъ поэтикасынынъ ди¬гер тарафларыны анъламакъ ве бильмек ичюн гъает назик, индже эстетик дидге саип олмакъ керек.
Экинджиде, къырымтатар тилинден тюбю-темелинден фаркъ эткен украин тилининъ васталарынен къырымтатар шиириетининъ бутюн зенгин- ликлери ве инджеликлерини ачып косьтермек ичюн терджиман насыл ёлнен кетмели? Терджимелерде къырымтатар шиирининъ хусусиетлерини насыл сакълап къалмалы? Осман Акъчокъракълы ве Агатангел Крымский бу шей- лернинъ эписини пек яхшы анълай эдилер. Ве, учюнджиде, терджиман украин тилини пек яхшы бильмек керек эди. Бунда Тарас Шевченконынъ»ярдымы» олмагъан олса иш битмез эди. Эбет, О. Акъчокъракълы Т.Г. Шевченконынъ украин тилининъ инкишафында ишгъаль эткен юксекликлерини менимсеме- ден шу тильни мукеммель билип оламаз эди.
Ишбу антологиянынъ мейдангъа кетирильмесинде Агатангел Юхи¬мович Крымскийнинъ озю де иштирак этти. О, консультантлыкъ япты, кенди- си къайд этип кечкени киби, къырымтатар муэллифлерининъ эсерлерининъ асыл нусхаларыны терджимелернен къыяс этип, оларны редактирлемеге яр- дым этти.
Антология А. Крымскийнинъ «Къырымтатарларнынъ эдебияты» сер- левалы фундаменталь тарихий-эдебий очеркинен екюнлене. Бу очерк 1930 се- неси нешир этильген «Къырым манзаралары» («Студії з Криму») джыйын- тыгъына дигер макъалелернен бир сырада кирсетильди. Бу эсерлер украин окъуйыджыларыны къырымтатар эдебиятынен, медениетинен, тарихынен, эт- нографиясынен, тилинен таныш этелер. «Къырым тарихы ве къырымтатарлар», С. Антонишин: Голос звогненої миті, Київ, журнал «Всесвіт», 1999.-№ 3. «Къырымда шимди 25 файызны тешкиль эткен татар эалисининъ тарихына даир «Чуфуткъале»  киби макъалелер булар джумлесиндендир. «Тюрклер, оларнынъ тили ве эдебияты» серлевалы эсери айры нешир оларакъ дюнья юзю корьди, алим бу есеринде буюк бир къысымыны къырымтатар тилининъ хусуиетлерине багъышлады, бойлеликнен халкъларымызнынъ медений интеграциясына салмакълы иссе къошты. Шуны да къайд этмек керек ки, акаде- микнинъ юкъарыдажъайд этильген эсерлери украин тилинде язылгьандыр.

Дюньяджа мешур универсаль филолог, украин халкъынынъ деасы Тарас Шевченконынъ иджадынынъ тешвикъатчысы А.Ю. Крымский къыръым-татар ве украин медениетдерининъ тарихий эмиетке малик олгъан интегра- ция, джерьяндарынынъ инкишаф этмесине кучюни, сагълыгъыны аджымагъан эди. Лякин къырымтатарларнынъ ярым асырдан зияде девам эткен сюргюнлиги мезкюр джерьянларны баягъы чаналаткъан эди. Къырымтатарлар озь тарихий ватанларына къайтып кельгенлеринден сонъ мезкюр джерьян янъы къувет иле фааллешти. Украйна Языджылар бирлигининъ Къырым джумху- риет тешкиляты (идаре реиси-шаир, терджиман, публицист, Кьырым медениет фондунынъ С. Руданский адына мувяфатынынъ лауреаты Д. Кононенко, рейс- нинъ муавини-къырымтатар шаири, терджиман, Полония медениет вакъуфы- нынъ А. Мицкевич адына мукяфатынынъ лауреаты Ш. Селим) эки халкъ- нынъ эдебий алякъаларынынъ гъайрыдан тикленмесине, пекинмесине ай- рыджа дикъкъат айыра. Ишбу тешкилятнынъ эркянына кирген украин, рус ве къырымтатар языджылары бирликте эдебий-бедий акъшамлар отькерелер, алий окъув юртларында мектеплерде, китапханелерде окъуйыджыларнен ко- рюшелер, матбуатта.джумхуриет радио ве телевидениесинде чыкъышлар япалар
Терджиме ишлери де ёлуна къоюлды. Къырымтатар шаирлеринден А. Велиевнинъ Ш. Селимнинъ, Ю. Темиркъаянынъ, Н. Умеровнынъ, Э. Фазыл- нынъ, Р.Халиднинъ, А.Кокиеванынъ эсерлери Д. Кононенконынъ терджиме- синде, Ю.Къандымнынъ шиирлери В.Гуменюкнинъ, А.Мойсиенконынъ, М. Мирошниченконынъ терджимелеринде, Ш. Аппазовнынъ шиирлери О. Корсо- вецкийнинъ терджимелеринде украин тилинде янъгъырадылар.

1995 сенеси Киевде нешир олунгъан «Бизим озюмизнинъ топрагъы-мызда» деген шиирлер антологиясында Къырымда яшагъан бир сыра земане- вий къырымтатар шаирлерининъ эсерлери украин ве къырымтатар тиллерин- де дердж этильди. 1997 сенеси Киевде Юиус Къандымнынъ «Сары ань» - «Жовта мить» (терджиман М. Мирошниченко) эки тильде нешир этильди. Академик Иван Дзюба онъа: «Аджайип шиирлер, олар ашкъ иле терджиме этильген», деп къыймет кескен эди. А. Велиев Леся Украинканынъ шиирлерини, Ш. Селим В. Сосюра- нынъ «Украинаны севинъиз» шиирини къырымтатар тилине терджиме этти. Юнус Къандым исе П. Тычинанынъ, А. Крымскийнинъ шиирлеринден гъайры Михайло Коцюбинскийнинъ къырымтатарлар акъкъында язгъан бир сыра икяелерини, джумледен «Минарелер астында», «Ташлар устюнде», «Шейтан шеъринде» икяелерини къырымтатар тилине терджиме этти, Т. Шевченко- нынъ аньанелерини девам эттирген, озь эсерлеринде инсаниетликни, къырым- татар халкъына нисбетен севги йырыны йырлагъан улу «кунеш эвлядынынъ» яратыджылыгъы акъкъында самимий, ихтираслы макъалелер язды.

«Узакъ ве якъын Шевченко» китабынынъ эки тильде нешир этиль- меси (тертип этиджи В. Басыров) украин ве къырымтатар халкъларынынъ маневий якъынлашмасына хызмет эткен муим бир вакъиадыр. Къырымтатар шаирлери ишбу феноменаль китапнынъ дюнья юзю корьмесине буюк севги ве месюлиетнен янаштылар. Ер юзюнде эзиетленген джеми инсанларнынъ, бу джумледен къырымтатар халкъынынъ имаеджиси, сюргюн этильген украин шаири, иляхий бир инсан оларгьа да якъындыр.
«Къырымтатар халкъынынъ фаджиасы ве тарихы украин халкъы- нынъ такъдири ве фаджиасынен козьге корюнмеген бинълернен йипчиклер иле багълыдыр. Шевченко къырымтатарлар ичюн гъает къыйметлидир, олар оны тек украин тилинде дегиль, озь ана тилинде де окъумакъ кереклер», деп яза шаир, «Янъы дюнья» газетасынынъ баш муаррири Нуззет Умеров.
Шаир, терджиман ве нашир Валерий Басыров бу фикирлернен разы ола: «Йыллар эзильген халкъларнынъ хатырасыны не къадар сильмесин, ясакълар ве сусувлар Шевченконъынъ айдын сымасыны не къадар орьтмесинлер бу адамнынъ буллюр киби мусеффа танъы къаранлыкъларны енъип, алем узьре нур сачар. Шевченко ялынъыз украин халкъынынъ дегиль, азатлыкъкъа сербест аяткъа тараф ёл туткъан, бутюн седлерни ашкъан инсанларнынъ шаны ве гъурурыдыр". 
Т. Шевченконынъ "Катерина" поэмасыны къырымтатар тилине шаир Шакир Селим терджиме этти. "Поэманынъ терджимеси узеринде чалышыр экеним, геджелери агълай эдим, деп яза о, - деп яза о- бир къызнынъ самимий севгисининъ фаджиасы, аналыкъ фаджиасы меним юрегимни тепрендирди" "Фаджиа тепрендирди..." "Инсанларнынъ юрегини тепрендирмек зельзеледен де дерети акъкында Павло Тычина. Бойле къудрет эр бир эдипке берилеми? Ёкъ. Бу къудретке "деалар деасы" олгъан бизим Тарас Шевченко саип эди. 

Т. Шевченко къадынларымызнынъ феджий такъдири акъкъында "эдебиятнымызнынъ энъ гузель инджилери олгъан "Катерина"ны, "Наймичка"ны, "Обур"ны, "Петруся"ны, ве "Княжна"ны яраткъан эди", - деп язды Иван Франко. "Джиан эдебиятында къаданларны бу къадар бир эеджаннен, самимиетнен къорчалагъан бир де-бир шаирни бильмейим", "Джиан эдебиятында къадыннынъ, ананынъ инсаний идеалыны о къадар юксек ве кениш такъдим эткен бир д-ебир шаирни бильмейим. Бу шейни Шевченко озюнинъ "Обур", "Неофитлер", "Мария" киби поэмаларында ачып косьтере бильди". Тарас Шевченко ичюн "АНА сёзю-энъ улу ве энъ дюльбер, иляхий сёздир". 
Терджимелер саасында шаир Юнус Къандым акъикъатен де федаийлик косьтере О.Т.Шевченконынъ буюк лиро-эпик эсерлерини къырымтатар тилине терджиме этти. Бу эсерлер озь ичине къаврап алгъан проблемаларнынъ кенишлигинен, ичтимаий-сиясий аятнынъ энъ кескин меселелерининъ ачып косьтерильмесинен, бедиий шекиллерининъ зенгинлиги, текрарланмазлыгъы ве айдынлыгъынен айрылып туралар Т. Шевченконынъ "Кавказ" поэмасы, "Украинада ве Украинынъ тышында мерхун олгъан, яшагъан ве даа догъулмагъан семетдешлериме меним достане селямым" эсери булар джумлесиндендир.
"Кавказ" поэмасы Т. Шевченконынъ "Тюш" поэмасы киби сиясий поэзиянынъ классик нумюнесидир. Онынъ куль-виран этиджи къудретли са- тирасы рус самодержавиясына, онынъ мустемлекеджилик сиясетине, баскъын- джылыкъ дженклерине къаршы догърултылгъандыр. Кавказ халкъларына къаршы дженк онларнен йыл девам этти. Бинълернен адамлар эляк олды. Кавказ инсанпервер шаир Шевченконынъ шаиране тасавурында дагълары «гъамлар иле сачылгъан, къан иле суварылгъан» ульке оларакъ джанлана. Кавказ дагъларына багълап къоюлгъан Прометейнинъ мифик образыны джан- ландыра. Инсанларны сувукътан, ачлыкътан, къаранлыкътан къуртармакъ ичюн Прометей Зевстен атеш хырсызлай, бунынъ ичюн исе оны Кавказ дагъ- ларындан бириндеки къаягъа къандаллап къоялар. Шевченконынъ Прометейи такъдирге бойсунмагъан, сербестликке ынтылгъан халкъны анъдыра    

Чар Русиеси ичтимаий ве миллий истисмарнынъ ювасыдыр. Малюм ки, чар укюметининъ назирлери рус тилинден гъайры джеми халкъларнынъ тиллерини «копеклернинъ тили» деп адландыргъан эдилер. «Копек тиллилер- нинъ» сырасына къырымтатарлар да, украинлер де кире эдилер. Шаир русие- нинъ истисмар этильген бутюн акъ-укъукъсыз халкъларынынъ дешетли уну- тылувгъа махкюм этильгенини корьмей къалмай.
Я, тюрьмелер! Я, инсанлар...
Аджет ёкътыр саймагъа Молдовандан фингедже - Эр бир тильде эр шей суса Эр кес кейфлер къучагъында 
Шевченконынъ косьтергени киби, ишбу кейф чатув Кавказ халкъла- ры ичюн мустемлеке бойнасына чевирилё. Шаир чаризмнинъ сербестлик эдие этюв деген оюнларына чевирильген баскъынджылыкъ макъсадларыны фаш эте. Дагълыларгъа «отьмек, тузнынъ къач капик тургъаныны», «насыл этип апсханелер къурмакъны, къандаллар ясамакъны, оларны насыл ташы- макъны», «орьме къамчылар орьмекни», дагълылар не ичюн «кунеш акъкъыны тёлемегенлерини» огретмеге догьрултылгъан чаризмнинъ «цивилизаторлар- джа» ролю акъкъында язаркен, Шевченконынъ сарказм толу сеси даа зияде кескин, даа зияде дешет иле янъгъырай.
Бу поэма биринджи кере 1859 сенеси Лейпцигде «Пушкин ве Шев- ченконынъ Русиеде ясакъ этильген янъы шиирлери» джыйынтыгъында не- шир этильген эди. Тарас Шевченко бу эсерини «Т. Шевченконынъ шиирлери» джыйынтыгъына иллюстрациялар азырлагъан рессам досту Яков де Бальмен- ге багъышлагъандыр. Субай Яков де Бальмен Кавказ сеферинде эляк ола. Бу хабер Т. Шевченконынъ юрегине пичакъ киби саплана. Поэманынъ сонъки къысымында бойле сатырлар бар:
Меним екяне достум, мерхаметли Яковым, Сени де ёкъ эттилер! Украйна ичюн дегиль, Онынъ къатили ичюн ал къанынъны сен тёктинъ. Московларнынъ зеэрини московларнынъ Чанагъындан санъа ичмек сырасы кельди.

Поэмада Кавказ халкъларынынъ озь сербестликлери ичюн Русие са- модержавиясына къаршы куреши акс эттирильген, бу куреш украинджилик- нинъ тикленмесинен узьвий багълылыкъта келе, деп язгъан Иван Франко. «Куреш кениш, умуминсанлыкъ микъясында акс эттириле. Сербестлик ичюн эр анги куреш, «къара къуветлерге» къаршы эр анги арекет бизим шаиримиз- де кенди тарафдарыны була. «Кавказ» — умуминсанлыкъ позицияларында турып «къара къуветлерге» къаршы япылгъан атешин бир инвективадыр (кес- кин, фаш этиджи арекет — А.Г.), бу исе шаиримизнинъ къудретли, эр шейни къаврап алыджы терен инсанлыкъ дуйгъуларынынъ саиби олгъаныны кось- тере».

«Украинада ве Украинанынъ тышында мерхум олгъан, яшагъан ве даа догъулмагъан семетдешлериме меним достане селямым» эсери терджимандан буюк истидат ве эмек талап эте. Ватанперверлик рухунен ашланылгъан бу эсерде ичтимаий ве сиясий проблемалар бири-бирилери- нен узьвий багъланып келе. Эсер шиириетнинъ гениаль устасынынъ но- ваторларджа зенгин тапылмаларынен айрылып тура. Эсернинъ турмуш вакъиалары узеринде къурулмасы, онынъ ритмомелодикасы, ольчюлери, поэтик синтаксиси, гъает зенгин интонацион гаммасы, лириканынъ сати¬рик элементлернен бирикип, мейдангъа кетирген озьгюн щекиллери тер-джимеде сакълап къалынмалы. Ю. Къандым бу вазифени мувафакъиетнен эда этти. 

Эсер ильк бакъышта, лирик икяени анъдыра. Бу шей тедкъикъ- атчыларгъа мезкюр эсер нефисий бир монолог, деп адландырмагъа имкян бере. Керчеткен де, окъуйыджынынъ козьлери огюнде тувгъан топрагъы- нынъ, тув-гъан халкъынынъ феджий такъдирине янгъан, юректен яралы икяеджи лирик къараманнынъ лирик тюшюнджелерининъ кениш диапа- зоны къулач ала.
Эсернинъ ильк сатырларында лирик къараманны агълап отургъа- нында расткетиремиз. Онынъ аджджы козьяшларынынъ эсас себеби дешетли барлыкъта - «къандалларнен алмашылгъан, акъикъатнен алыш-вериш япыл- гъан», «адамларны агъыр боюндырыкъкъа еккен», «дерт къазып, дерт сачылгъ- ан» барлыкъта эди. Лирик къараманнынъ драматик гъам-кедерлери халкъ- нынъ башына белялар кетирген инсанларгъа нисбетен нефрет ве кескин укюмге чевириле, шаир бу шахсларны «гъайрыинсанлар», «печеллернинъ ба- лалары» деп адландыра. Икяе тарзындаки самимий лиризм дешетли сарказм- гъа чевириле. Шевченко сахте ватанперверлик, яланджылыкъ, устькюймедже халкъсеверлик хасталыгьына огърагъан украин панларынынъ сатирик образыны ярата. «Къардашларнынъ къардашлыгъы» акъкъында агъыз копюрткен эфендилер ялынъыз савсатанен огърашалар, насыл ренклерге боялмасынлар, олар багьрыташ истисмарджы, чаризмнинъ чанакъяларлары олып къалалар. Шаир халкъны богьгъан панларгъа интикъамдан къачып олмайджакъларыны ачыкъ-ачыкътан, нефрет иле айта.

Адам олунъ! Эсинъизни топланъыз, Устюнъизге беля ягъар акис алда. Къандаллангъан бейнадемлер якъында Зынджырларын узеджеклер, ве, шунда Дехшет толу нутыкъ иле укюмни Чыкъараджакъ Днипро иле серт дагълар! Эвлядларнынъ акъсыз акъкъан ал къаны Юзь, бинълернен ирмакъларгъа чеврилип, Къуюладжакъ узакътаки денъизге. 

Шевченко либерал-панларнынъ кёр-кёране арекетлерини, крепост- нойларнынъ четэллилернинъ алдында ялтакълыкъ япкъанларыны, украин халкъындан, онынъ тилинден игренгенлерини фаш эте. Озь ватандашларына адаМларны ве «кенди кендинъизни алдатманъыз»,»Сечьте энди къартоп сач- къан» «тйтйс немсе» «бизге бизим озь тарихымызны къайта баштан айтыр» деп белйейсинъизми? - дие мураджаат эте. Амма «озь эвинъде акъикъатынъ, озь ираденъ, озь такъатынъ». Шевченко миллий сынъырланувлардан узакъ тура ве васиет эте:
Эп окъунъыз, огренинъиз, Ят миллетте, кендинъизде Не бар, эпсин менимсенъиз...

«Украинада ве Украинанынъ тышында мерхум олгъан, яшагъан ве даа догъулмагъан семетдешлериме меним достаным селямым» эсери украин халкъынынъ миллий анъынынъ осьмесинде, онда ичтимаий ве миллий азат- лыкъкъа ынтылувларнынъ уянмасында озь ролюни ойнады.
Юнус Къандым онынъ «Тоналгъан къабир» деген лирик шиирини де терджиме этти. Т. Шевченко бу эсеринде Украйна не ичюн «буюк бир виране- ге» чевирильди ве не ичюн о, колониягъа дефаларджа чевирилип турды, деген меселени котере.
«Шевченконы окъугъанынъда, - деп яза Юнус Къандым, - ялынъыз шаирнинъ дегиль, эр бир украиннинъ, ве тек украиннинъ дегиль, эр бир къырымтатарнынъ къуванчы ве ярасынынъ агърысыны ис эте- синъ. Черелердекй тебессюм ве юреклердеки агъры тек украиннинъ те- бессюми ве агърысы тек: къырымтатарнынъ тебессюми ве агърысы ола бишьмез. Шевченконы окъунъыз ве сиз бунъа эмин олурсынъыз». 
Т. Шевченко лирик фельсефеджи. Буны онынъ лирикасында да, лиро-эпикасында да корьмек мумкюн. Шаир озюнинъ ферасетинен, аятнынъ эбедий-умуминсаний проблемалары узериндеки тюшюнджелерининъ озьгюн- лигинен айретте къалдыра, оларгъа текрарланмаз индивидуаль эстетик ренк бере Шевченконынъ чокътан энди фельсефеий лирикадан ер алгъан афорис- тикагъа мураджаат этмеси козьге чарпмадан къалмай. «Эр шей кете, эр шей кече бунынъ сонъу ёкъ, о, къайда гъайып олып кетти? Къайдан пейда олды?», «Бизим къальбимиз ольмей, ольмей бизим сербестлигимиз», «Яхшыларнынъ иши янъарыр, яманларнынъ иши олер», «Куньлер исе кечип кете, яхшы шей- лерни озьлеринен алып кетелер, энди умютни де алып кеттилер», «Дюньяда энъ яхшы шей бирадерликни севмек», «Адамлар арасында акъикъат ола- джакъмы? Сен бунъа месюльсинъ», «Лалларнынъ тиллери чезилир, сёзлер сув киби акъып чыкъар», «Ананъызгъа наданларнынъ элинден гъайып олмагъа ёл берменъиз», «Эвде умют яшар экен, яшай берсин, къувма оны», «Сен биревни север экенсинъ, онынъ къаравулы да яшар», «Мен тирилирим, ве сербест ойла- рымны азатлыкъкъа табутымдан чагъырырым», «Мавы кокнинъ сынъыры ол- магъаны киби, къальбнинъ де не башы бар не сонъу», ве иляхре.
Т. Шевченкода фельсефеий лириканынъ тюшюнджелернинъ терен- лиги ве макъсадкярлыгъынен айрылып тургъан медитатив лириканынъ че- шитлери гъает кениш къулланылгъандыр. Франсыз языджысы, эдебият наза- риеджиси, публицист Анна Луиза Жермен де Сталь медитатив лириканынъ эсас мевзусы «инсан такъдирининъ муджизевийлигини косьтерген мевзудыр», деп сая.
Шуны къайд этмек керек ки, бу мевзу Т. Шевченконынъ бутюн иджадындан кече. Бу мевзу онынъ 1840 сенеси нешир олунгъан «Причинна» балладасындан башлап, онларнен лирик ве лиро-эпик эсерлеринден, омюри- нинъ чешит девирлеринде ве вефаты арфесинде язылгьан эсерлеринде козьге чарпмакътадыр.
Мезкюр мевзу Шевченкода мевхумиетликтен узакъ тура, ичтимаий конкретлиликнен характеризлене, тюшюнджелер, образларда озь аксини олар- да тапа. Истисмар этильгенлерни имае этюв мотиви эсас ерни тута. Бу шей- лер акъкъында о, буюк бир яныкънен яза. Дешетли зулумлыкълардан эзиль- ген крепостной койлюлер, чар солдатщинасынынъ къурбанлары, бахты къара аналар ве бабалар, оксюз балалар, тул къадынларнынъ балалары, джеми халкънынъ, тул, оксюз къалгъан Украинанынъ инълевлери окъуйыджынынъ козьлери огюнде джанлана. Мына, о! Мына, Украйна!

Тоналгъан (Украйна)
Днепр ялысында 
Оксюз киби агълай
Такъдир... Ким озюне бахтлы такъдир истемей? "Такъдирим, меним такъдирим! Сени къайда къыдырмалы?" - деп суаль бере "Гайдамаки" поэмасынынъ къараманы - оксюз коле Ярема. Онъа насыл иришмели, оны насыл тампалы? Ве Т. Шеченко инсан озь такъдирини къадыргъаны акъкъында дефаларджа токътала. Акъылыма "Кёп" поэмасынынъ бир парчасы тюшти:
Анавасы  денъизлерни Ялдап кечип, дюнья кезе, Такъдирини къыдыра, Тапаламай. О - ёкъ! О - ёкъ! 
Дерсинъ ольген. Башкъасы да Такъдир арап чапа-чапкъаламай, Еттим, туттым! - дегенде
Тыгъыра къабирине. Учюнджисинде исе, анавы къарт киби, 
Не эв бар, не де баркъ. Тек бир торбасы бар.
Торбадан бала киби бакъа такъдир,
О, исе оны сёге, лянетлей
Оксюзге насылдыр бир такъдир къыдырмакъ шарт дегиль. Онынъ такъдири-фукъарелик, агълав-сызлавлар. Дерсинъ оны кимдир къаргъагъан. Бойле такъдирден къачып къуртулмакънынъ чареси ёкъ. «Этегинъе тикен киби япышкъан сонъ, сени быракъмай». Шаир кенди юрегининъ сыджагъынен къыздыргъан ишбу образны яраткъанда фикир ве тюшюнджелерине, бакъынъ- ыз, насыл къанатлар такъып, оларны авелендире.
Шаир Аблязиз Велиев Т. Шевченконынъ медитатив лирикасына мефтюн олгъан инсанлардан биридир. О, терджимелер ичюн аджайип шиир- лерни сечип алгъан. Бу шиирлерде айны шу мевзу - «инсан такъдирининъ муджизевийлигини косьтерген мевзусы» янъгъырай: «Мор денъизге акъа сув- лар» («Тюшюндже»), «Юксек сарайларда мени анам догьурды « («Зен- гинге эвленме»), Бу эсерлерде зулум астында булунгъан инсанларнынъ драматизми социаль джеэттен кескинлеше. Аблязиз Велиев Кобзарьни озьджесине анълай: «Меним ичюн Т. Шевченконынъ шиириети озь Ва- танына олгъан севгиден хасталангъан юректен чыкъкъан бир музыкадыр. Шиирлерни терджиме эткенимде мен эсерлернинъ мундериджесини там- догъру бермеге ынтылмакънен бир сырада оларнынъ аджайип, озьгюн ритмомелодикасыны сакълап къалмагъа тырыштым».
Окъуйыджы ишбу китапта Т. Шевченконынъ Ю. Темиркъая, М. Сулейман, А. Алим, И. Абдураман, 3. Келямова киби шаирлернинъ терд- жимелериндеки эсерлерини булыр.
Тарас Шевченко украин эдебиятынынъ тарихында терен излер къалдырды. Халкъчанлыкъ, реализм, инсанперверлик аньнанелерини де- вам эттирген Иван Франко ве Леся Украинка, Михайло Коцюбинский ве Павло Тычина, Александр Довженко ве Максим Рыльский, Микола Ба¬жай ве Йван Кочерга, Олесь Гончар ве Андрей Малишко, Леонид Перво- майский ве Борис Олейник, Павло Загребельный ве Лина Костенко, Ва¬силь Стус ве Василь Симоненко, Дмитро Павлычко ве Йван Драч ве бир чокъ дигерлери украин шаир-Прометейининъ атешинден атеш алдылар.
Т. Шевченко тарихнынъ эр бир айланмасында эпохаль ишлер- нинъ, вакъиаларнынъ иштиракчиси олды. Тарихнынъ эр бир айланмасын- да бу «юзь джеэтли истидат» (П. Тычина) барлыкъкъа ышыкъ сачты, озь¬гюн сада киби янъгъырады, миллионларнен адамларгъа кучь-къувет багъ- ышлады. Шимди де гениаль Кобзарь девиримизнинъ джанлы иштиракчи- сидир.
«Шевченко бизлерге украин олгъанымызны унуттырмады-тек бу- нынъ озю онъа эбедийлик багъышлай» - дей Борис Олейник. «Бир вакъыт- лар Украйна ичюн ольдюрильген» ватанпервер шаир озь нурларынен ёлумыз- ны айдынлата, бугуньки агъыр куньде бизге ярдым эте. Биз онынъ: «къучакъ- лашынъ, къардашларым, къучакълашынъ ялварам» деп адамларны, халкъларны къардашларджа бирдемликке, барышыкъкъа чагъыргъан джанлы сесини эшитемиз. Шаир дуа окъуп, Аллагъа ялвара:
Ер юзюнде эпимизге Фикирлерде бирлик ёлла, Къардашларджа севги ёлла
Бакъыныз, бугуньки кунюмизге не къадар якъын сёзлер! Къырымда, Украинада яшагъан халкълар арасында душманлыкъ догъурмакъ ичюн мил- лий мунасебетлерни кескинлештиргенлер эшитсейди бу сёзлерни. 
Бизим заманымызда дженкке къаршы теляш артты. Бизге тынчлыкъ ичюн курешимизде Тарас Шевченко ярдым эте. О, дженклерни дженк атеши- ни туташтыргъан «таджлы наданларны» укюм эте. Тарас Шевченко бизим- нен! Онынъ козьлери бизге тикильгендир. 
Александр Губарь
профессор, Украина Языджылар бирлигининъ азасы, Къырым Медениет фондунынъ Степан Руданский адына мукяфатынынъ лауреаты.  

## ТЮШЮНДЖЕ
Мор денъизге акъа сувлар, Акъа, акъа, ич битмей. Озь талийин казак арай, Талий исе корюнмей. Кете казак, бильмей къайда, Мавы денъиз эп ойнай Казак юречиги ойнай, Тюшюндже исе айта: - Ташлап къайда кетесинъ сен, Бабанъны, къарт ананъны, Ве кимлерге къалдырасынъ Севген яп-яш ёсманъны Гъурбетликте инсанлар ят, Оларнен зордыр яшав. Агълашмагъа олмаз зерят, Сырдашмагъа бир зат.
О ялыда тура казак, Эп ойнай мавы денъиз. Талий растлар* белледи, Кедер булды ялынъыз. Турналарсе уча кокте Башкъа тарафларгъа. Агълай казак - ёллар бозукъ, Комюльгенлер отларгъа.
[1838, С.-Петербург]

# КАТЕРИНА
Василий Андреевич Жуковскийге - 1838 сене апрель 22 кунюне хатыра
## I
Кимге севда олсанъыз да, Къара къашлы дживанлар, Москаллерге2 севда олманъ, - Олар сизни хорларлар. Москаль яттыр сиз ичюн, Эгленир, кетер-ташлар — Есма исе эляк олур, - Гъам чекип янып башлар. Барсын, озю эляк олсун Такъдирини лянетлеп. Амма тувгъан анасын да Эляк эте, якъа эп.
Солмакъ ичюн ляйыкъ бир шей Олса, юрек йырнен солар. Адамлар къальбинъе бакъмаз, Эм аджымаз сени олар.
Кимге севда олсанъыз да, Къара къаш гуль-дживанлар, Москаллерге гонъюль берменъ, Олар - яттыр, алдатырлар.
Не ана, не бабасынынъ Къулакъ асмай сёзлерине Севда олды Катерина Бир москальге юрегинден. Севда олды яш йигитке, Багъча олды бир эглендже. Кенди къызлыкъ такъдирини Кенди гъайып этмегендже. Акъшам анасы чагъыра, Къызы асла эшитмей, Багъчаларда москаль иле Сабагъадже геджелей. Нидже гедже опе, тоймай Янгъан эля козьлерге, Ахыр-сонъу ёл ачыла Аджджы ошек сёзлерге. Ошекчилер къайдан бильсин Къызда юрек ташкъанын, Дуймай гъарип Катерина Беля якъынлашкъанын. Хайырсыз бир хабер кельди: Сеферге ёл корюльди. Москаль кетти3, къызнынъ исе Башы шалнен орьтюльди. Унутты ар-намусыны, Дуймай кечти къатындан. Татлы козьяш тёкип къалды Севгилиси артындан.
Сагъ олсам, къайтарым, деп, Ваде берди къаракъаш. Катерина, бекле энди,
Бекле оны эгип баш!
Москаллернен тувгъанлашсанъ, Олмаз къасевет-къаарь.
Шимди исе ошекчилер Не истесе айтсынлар.
Козьяш силе Катруся, Къальбин асретлик эзе. Къызлар артыкъ сокъакъларда Катеринасыз кезе.
Акъшам олса, Катерина Къопкъаларыны ала, Сес чыкъармай ве ёл бою Тюшюнджелерге дала.
Сес чыкъармай къую башына Келе, къальбин гъам тырнай. Калинанынъ тюбюнде «Г р и ц я»* тюркюсин йырлай. Ойле толып-ташып йырлай, Гъамдан калина агълай. Яныгъыны адамлардан Гизли тута, эп сакълай. Катерина гъам-кедерин Кимселерге бильдирмей, Сойларыны агълатмай ве Душманыны кульдюрмей. Эр кунь бакъа пенджереге, Вакъыт зув-зув кечмекте. Алсызлана Катерина, Сагълыкъ, сабыр битмекте. Зарнен-зорнен нефес ала, Тени яна, аллана.
Собанынъ да янчыгъында Бешик яваш саллана.
Зеэр тилли къомшулар эп Анасына сёз къата:
- Энди бильдик, къызынъ нечюн Москальге къаш ойната... Къызынъ айнынъ он дёрти, Ёкътыр бунынъ яланы, Бешигинде саллай о Москальден олгъан баланы: Арагъаныны - булды...
Иште, оладжакъ - олды... Ах, тилинъиз тутулгъайды, Шаплавуз ошекчилер.
Сизни де яныкъ ургъайды, Олунъыз бундан бетер.
Катерина, меним къальбим!
Башынъа беля кельди!
Бу дюньяда шу етимнен Насыл яшарсынъ энди?
Ким алынъны сорайджакъ да, Кимлер сени охшайджакъ? Ананъ-бабанъ - ят адамлар, Оларнен яшав олмайджакъ!
Бираз алы тюзельген сонъ, Огълун алып къолуна, Катерина козюн узьмей
Бакъа койнинъ ёлуна.
Бакъа Катря - ёкътыр, ёкътыр... Бельки асла кельмейджек?.. Козьяш тёкмек истей багъда — Я, адамлар кореджек.
Кене бара Катерина, -
Шу багъчада адымлай.
Огълун басып юрегине Явашчыкътан хатырлай:
— Оны мында беклер эдим, Сарылырдым веслине,
А-а-на, анда, огъланчыгъым!.. — Дей де лафы кесиле.
Ешилленип кираз, вишне Башладылар ачмагъа.
Кене чыкъты Катерина
Тынч ве тенха багъчагъа
Амма энди эвелькиси
Киби йырлап оламай.
Севгилисин беклегендай Юречиги толамай.
Гъам-асреттен Катерина Сесчигини чыкъармай.
Къомшу къадынчыкълар исе Эп ошеклей, зыкъарлай.
Зеэр тильнен мыскъыллайлар,
Бу ишке не япмалы?
Эй, къаракъаш, сен къайдасынъ? - Кимден неджат тапмалы? Къаракъаш узакъта, бильмей Онынъ не корьгенини.
Корьмей къутсызнынъ устюнден Душманлар кульгенини.
Бельки Дунай артында
Дым къабирге яткъандыр?
Бельки Москов къатында Башкъасыны тапкъандыр?
Екъ, о Дунай артында Титис къабирде ятмаз.
Бар дюньяны айланса да
Бойле къашларны тапмаз. Барсын, кетсин Московгъа, Денъиз ашып ташырыр! Дюльберликте Катерина Эписини шашырыр.
Къашлар къара, козьлер эля, Дамарында кучьлю къан.
Тек анасы озь къызына Бахт бермеге унуткъан.
Бахт олмаса, сен дюньяда Ёлда оськен гульсинъ зар. Ель-ягъмурлар эгильтирлер, Кельген-кечкен юлкъучлар. Катерина, аджджы-аджджы Козьяшынъда ювун сен! Москаллер чокътан къайттылар Башкъа тараф ёлларнен. 

## II
Маса башында бабасы Къолларына таянгъан. Дюнья корюльмей козюне, Терен ойларгъа далгъан. Чокъ фарыгъан анасы да К/ьызына назар ташлай. Козьяшларын дув-дув тёкип, Агъырдан сёзюн башлай: - А, къызым, той оладжакъмы? Янъгъыз башынъда къаарь... Киев къайда джоюлды, я? Къайда къалды къудалар? Олар эпси Московдалар, Барем, сен де анда кет. Анда къыдыр къоруджынъны, Бар, Московгъа седжде эт. Анълашылды, бир хайырсыз Куньде къызым догъгъансынъ. Бойле куньлер корьмез эдим, Кешки, сени богъгъайдым... Сен де яныкъ корьмез эдинъ, Бахтынъ къара олмазды. Ах, сен яврум, гуль-чечегим, Кунь эвельден солмаздынъ! Татлы мейва киби сени Кунь нурында осьтюрдим. Ах, сен къызым, гогерджиним, Манъа нелер косьтердинъ... Бар, энди кет Московынъа, Къайнананъ да беклейдир!
Озь ананъны динълемединъ, Бельки оны динълерсинъ.
Бар, оны сен къыдыр да тап,
Бар, бахтлы ол сен анда.
Гидер исенъ огъур олсун, Къайтып кельме сен мында. Артыкъ, арткъа ёл къыдырма
Шу узакъ улькелерден...
Амма сенсиз кимлер джыяр Бир кунь ола ольсем мен?
Баш уджумда кимлер агълар,
Ким такъмакълар куськюнде? Ким калина отуртаджакъ Мезарымнынъ устюне?
Гуняхларын багъышла, деп,
Ким Аллагъа ялварыр?..
Ах, сен къызым, тувгъан баврым... Айды, етер... энди бар!
Гъарип ана къалкъты яваш, Сонъ салланды, йыкъылды,
-	Алла сени къорчаласын, - Деди, сёзю тыкъылды...
Бабасы да: - Кет! - деп бирден Янгъан ягъны дагълады. Катерина тиз чёкерек, Окюр-окюр агълады:
—	Бабачыгъым, багъышланъыз, Ах, нелерге огърадым!
Катрюсанъыз озь элинен Такъдирини догърады! -
-	Афуларны бул Алладан, Адамлардан - мерхамет!
Манъа эйилик истесенъ, -
Бар, ёлгъа чыкъ, тез-тез кет!..
Къызы зорнен турды яваш,
Башыны эгип алды;
Эки къарт джампик одада Оксюздай олып къалды.
Тенха вишне багъчасында
Дуа этти Аллагъа.
Бир авуч тувгъан топракъны
Унутмады алмагъа:
-	Тувгъан юрткъа артыкъ къайтмам, - Такъдир мени азарлар,
Ят ерлерде ят адамлар Мезарымны къазарлар.
Барсын, бир авуч бу топракъ Мезарыма сепильсин.
Аджджы-агъув такъдиримни Барсын, адамлар бильсин...
Бильмеселер, мына бу сёйлер Анасынынъ такъдирин!
Эй, сен Танърым, олса эди
Баш сокъмагъа бир ерим.
Эбедиен баш сокъаджакъ
Ерим - сувнынъ тюбюдир,
Гуняхымны дуа иле Эвлядым, озюнъ сильдир...
Кете ёлда Катерина, Козьлер шишкен-агълагъан; Эллеринде огъланчыгъы, Башы шалнен багълангъан. Чыкъты чёльге - юрек сызлай, Артына бир айланды - Башын эгип гонълю ташты, Козьяшын тыялмады. Тозлы ёлнынъ бир четинде Ташдай къатайып къалды, Гедже тюшкен чыкъ сувудай Козьяшкъа тойып алды. Козьяшындан корип олмай Кунь нурыны, ёлуны, Багъырына къатты басып, Тоймай опе огълуны. Сабийчикнинъ ич бир шейден Хабери ёкъ, гъамы ёкъ: Ана коксюне ташлана, - Башкъа шейнинъ дамы ёкъ. Къыр артына къонды кунеш, Къаш къарарып башлады. Катерина бурулды да Тез-тез адым ташлады. Койде даа хайли вакъыт Ойле-бойле дедилер. Артыкъ, ана-бабасы Бир шей эшитмедилер... Бакъынъыз сиз бу дюньягъа, Адамлар не япалар!
Бирсин багълай, бирсин соя, Бирси озюн ольдюре... Я, не ичюн? Алла биле!
Бакъасынъ кенъ дюньягъа, Баш сокъмагъа ер ёкътыр Янъгъыз къалгъан адамгъа. Бирисине берильгендир Сынъыры ёкъ топракълар, Башкъасына - учь аршынлыкъ Дым топракълы бир мезар. Гедже-куньдюз биз къыдыргъан Эйи адамлар къайдалар? Олар ёкътыр, джоюлдылар, - Бельки кокте, айдалар!
Къысмет бармы дюньяда, - Ким биле де, ким коре? Я, сербестлик бармекен? Олса, о къайда юре?
Адамлар бар, дюньяда Алтынларнен йылтырай. Къысмет не олгъанын бильмей, Бай олса да къалтырай. Не къысметли, не сербест! Беля бастырып кельсе, Жупанини* киелер, Агъламагъа утаналар, Козьяшлары иелер. Алынъыз шу алтынларны, - Зенгинликке батынъыз.
Тек аджджы шу козьяшларны Сизлер манъа къатынъыз. Аджджы къысметимни мен Козьяшларнен богъарым. Ялынаякъларымнен Бахтсызлыкъны ёгъурарым! Тек шундан сонъ зенгиним, Эм мемнюним, эм шенъим.
Тек шундан сонъ сербестликте Урар меним юрегим!

## III
Гедже къушы сес чыкъара, Йылдызчыкълар йылтырай. Ёл четинде юмранлардан Тазе отлар шытырдай. Гедже ёргъаны орьтюльди Адамларнынъ устюне. Кимси яныкъ, кимси бахттан Ёрулдылар кунь бою. Ана киби эписини Топлап гедже юкълатты. Бизим Катря къайда экен? Къайда бир сачакъ тапты? Бельки черен тюбюнде Ята огълу ве ана?
Бельки ешиль чам артында Къашкъырлардан сакълана? Бойле беля келир исе Барем догъмагъайдынъыз, Къашлар къара, козьлер эля - Дюльбер олмагъайдынъыз!
Не оладжакъ, не къаладжакъ, - Беклей оны дерт-гъамлар! Беклей оны тозлы къумлар, Беклейлер ят адамлар.
Беклей оны боранлы къыш... Я, акъайы тапылса?
Я, барып да юзь чевирсе?
Я, барып да таныса?! Унутырды Катерина Бутюн яныкъ белясын, Джаным, десе, эркелесе... Эй-вах, къайдан тапасынъ...
Къана бираз динъленейик, Кьана бираз беклейик... Москов бетке кеткен ёлны Сораштырып билейик. Ах, о ёл пек узакъ ёлдыр! Кенъезиме тыкъыла. Хатырласам о ёлларны, Юрек-багърым сыкъыла. Бир вакъытлар мен де оны Бойдан-бойгъа ольчедим!
Алла сизге косьтермесин, Мен нелерни корьмедим! Айтсам сизге, инанмазсыз, Дерсиз: «Эриф уфюрте, Эпимизге ялан айтып, Ботен ерде баш куте...» Догъру айтасыз, адамлар, Лафларыма кулесиз. Къальбим козьяш истегенин Сизлер къайдан билесиз? Эр кеснинъ къаарь-къасевети Озь-озюне етеджек.
Етер артыкъ, сёзюм башкъа Мевзу тараф кетеджек. Шимдилик, къа, кетир бирер Кескин летин якъайыкъ. Гъам-кедерлер тютюн иле Басылырмы, бакъайыкъ. Эйиси, мен сёз башлайым, Къардаш, мени къыйнама. Аджеп, нелер расткельдилер Ивасьнен Катеринама.
Киев арты, Днипро арты, Орман бойлап чомакълар. Эп кетелер, Пугач йырын* Монълу-монълу айталар. Расткелелер яш къадынгъа.
Кильседен къайтамы4не? Козьлер нурсыз, чырай солгъун, Пек кедерли корюне. Аркъасында бош торбасы, Таягъы сол элинде.
Урбасы да ильме-тешик, Сабийи сагъ элинде.
Чомакъларгъа якъынлашты, Яврун чулнен орады.
-	Москов бетке ёл къайда, я? - Деп яваштан сорады.
-	Московгъамы? Иште, будыр. Пек узакъмы я, ёлунъ?
-	Эбет, Алла эшкъына... - деп, Узатты тиленч къолун.* Тиленди де санки ерге Кирди утангъанындан.
Ах, тиленмез эди, бала Чекишмесе ачлыкътан! Адымлады чар-чабикче, Козьяшын юта-юта Ивасьчыкъкъа пряник алды Броварыда тынышта. Елджулардан сораштыра, Чокъ ёл бар даа огюнде. Нидже кере геджеледи Къораларнынъ тюбюнде...
Корьдинъизми, эй къызлар - Катрусягъа бакъынъыз, аджджы козьяш тёкмеге керек олды козьлери. Онынъ корьгенлерини боюнджакъ этип такъынъыз, Пешман олманъ, алданманъыз, ялан москаль сёзлери. Катерина киби сизлер янъылманъыз бир заман... Сорманъыз сиз бейнадемлер не ичюн ич тынмайлар Ят кишини эвлерине кирсетмейлер, къоймайлар.
Сонъки пешман файда бермез, Адамлар не биледжек?
Алла кимге джеза берсе, Олар да джеза береджек... Ель къаякъкъа уфюрсе, Эгилелер дуйдурмай. Оксюзге кунеш тийсе де Беденини къыздырмай. Кунешни орьтер эдилер, Парылдап турмасын, деп. Заваллы шу оксюзнинъ Козьяшы къурмасын, деп. Бойле къысметни онъа Нечюн бердинъ, эй, Керем? Къабааты не онынъ? Адамларгъа не керек? Токътамай агъласын, депми?.. Катерина, агълама! Адамларнынъ къаршысында Юрегинъни данълама! Сабагъадже орманларда Козьяшынъа ювун сен. Ай юзюнънинъ солгъаныны
Адамлар ич корьмесин.
Корьмеселер - кульмезлер, Дерт-яныгъынъ бильмезлер.
Мерхаметсиз бу адамлар Козьяшынъны сильмезлер.
Иште, насыл бахтсызлыкъ басып келе кимерде: Ойнады да бир москаль, Катрусяны ташлады. Кимсе бильмей белянынъ келеджегин не ерден, Беля баскъан адамны адамлар ич аджымаз.
- Барсын яныкъ ичинде къыз янып битсин, барсын, Озькъадрини бильмедими, къадрсизликте янсын, - Дерлер, къызлар, бакъынъыз, янъылманъыз-янманъыз, Сонъ москальни къыдырып, адын-ёлун анъманъыз!
Къайдаларда юре Катря? Къайсы къора тюбюнде Юкълай экен заваллы? Даа ёл чокъмы огюнде? Московагъа етейим, деп Ашыкъкъанда къыш кельди. Къар уфюрип боран турды, Аджджы аязлар кельди. Йыртыкъ урба, тешик чарыкъ, Гъарип Катря къалтырай. Кетер экен, коре огде - Бир ярычыкъ йылтырай... Бельки москаллер келедир, Деп юреги буз-бузлай. Шашкъанындан, гъарип Катря Аякъ-эллерин дуймай.
Оглерине чапып чыкъа:
-	Бельки корьгендирсинъиз, Къайда къаракъаш Иваным?
-	Ойлесин корьмедик биз! - Мыскъыл этип заваллыны Шакъа эте, кулелер:
-	Бакъ сен, бизим йигитлер де Алдатмагъа билелер!..
Бакъты оларгъа Катруся:
-	Эх, сиз адам-адамлар!.. Къулакъ асма, огъулчыгъым, Бельки огде къуванч бар. Къыдырайыкъ, оны илле Бир кунь ола тапарым. Сени онъа теслим этип, Къабириме ятарым.
Ель уфюрди, туфан къопты, Аязда - буюк оке.
Катря кете эп токътамай, Козьяшын тёке-тёке.
Кечип кетти боран бирден, Этраф бираз тынчланды. Катря даа агълар эди, Лякин козьяш къалмады. Козьяшынен сылангъан Огъланчыгъына бакъты. Нефес ала, козьлер эля, Саба чечеги санки. Катерина тебессюмле
Йылмайды ве окюнди.
Йылан киби бир титислик
Дуйды шу ань коксюнде.
Огге бакъты Катерина,
Бир къаралты корюне.
Барды орман тюбюндеки
Шу эвчикнинъ огюне.
- Юрь, огъланым, тезден акъшам... Барып къонакъ сорайыкъ.
Бельки эвге кирсетирлер, Эйиликке ёрайыкъ.
Къоймасалар, Иванчыгъым, Къапы тюбюнде ятармыз.
Аяз эм де къою туман Сувугъында къатармыз.
Мен олмасам, сен бир озюнъ Геджелерсинъ не ерде?
Бельки копек ювасында, Копеклернен бир ерде?!
Итлер сени хорламаз,
Устюнъден де кульмезлер... Копеклер инсан дегиль, Яманлыкъны бильмезлер.
Етим къалса бир копек - тапыла онъа мерхамет, Копекни де адамлар эркелерлер, северлер; Яхут багълы тутсалар да, бермеселер де нимет, Ананъ къайда, бабанъ къайда? - деп эзиетлемезлер. 
Ивасьтан исе сорап, батырырлар балчыкъкъа, Куньбермезлер, котеклерлер, эзиетлеп чокъурлар. Баш сокъмагъа ер къыдырса, копеклердай афырып, Кимсин нелер тюшюнирлер, уйдурырлар-токъурлар.
Ах, сен гъарип быракъылгъан къара козьлю огъланчыкъ... Дар дюньяда бир къуванчынъ - эки къара къашынъ бар, Санъа оны да пакъыллайлар, не белялы башынъ бар...

## IV
Ешиль дагълар этегинде Юз йыллыкъ эменлер бар, Къартлар киби башын магърур, Тик котерип туралар. Ашагъыда - сув тыйнагъы, Аязларда бузлагъан. Сув алмакъчюн ортасында Буз тешиги оюлгъан... Булутларнынъ арасындан Кунеш чыкъты йылтырап. Кене бирден къопты боран, Орман инълей къалтырап.
Ава титис, ава сувукъ, Токътамайып ель инълей. Санки дерсинъ бутюн дюнья Боран сесини динълей. Срманджы да эвинден Тышкъа чыкъып оламай! Боран ойле айландыра! Насылсынъ? - деп сорамай.
-	Аман да къыш! Козь ачырмай, Бар, бакъайым, ормангъа!.. Токъта, булар кимлер экен? Бурюнгенлер тонларгъа! Бельки бу талийсизлерни Шейтан ёлдан ургъандыр? Ничипор, бакъ, шу москаллер Ёлун мында бургъандыр!
-	Москаллерми? - Катерина Дыр-дыр титреп башлады, - Къайда, меним тувгъанларым? Тышкъа назар ташлады.
-	Ана-ана, корьмейсинъми? Усть-башлары бем-беяз... Катерина арткъа бакъмай Чапты тышкъа, эп аяз... Заваллынынъ акъылына Москов пек синъген анджакъ, Эп москальни чагъырды о Бугунь гедже танъгъадже... Къар обасы, кутюклерге Сюрюнерек чапты о. Ялынаякъ къалса биле, Москаллерни тапты о. Сыра-сыра тизилишип
устюнде келелер. Къаршысында московлылар Юрек-багърын тилелер. Ана, сафнынъ энъ башында Келе таныш бир сыма.
Аскер башы олса керек,
- Ваням! – дей де сес тына, - 
Севдиджигим, азиз Ваням,
Къайдаларда къалдынъ сен?
Беклей-беклей, джаным сени,
Усандым ве талдым мен.
Иван исе къулакъ асмай,
Эшитмей эм сёзлерин…
Айдаштырып кете атын,
Тикип ёлгъа козьлерин.
- Токъта, джаным, къайдаларгъа 
Ашыкъасынъ бу къадар? 

Мен сенинъ Катрусянъ олам,
Танымадынъ мени, зар?
Я, танымакъ истемейсинъ,
Эй, шаиним, сен мени?
Москаль кене къулакъ асмай,
Чеке атнынъ джугенин.
-	Азарлама мени, джаным,
Коресинъ, яш тёкмейим.
Яхшы бакъ сен, Катрусянъым,
Истесенъ, емин этейим!
-	Айды, кет башымдан, кяхпе!
Деф этинъ бу делини!
- Вай, бакъынъыз, мени ташлай,
Я, сёз берген ким эди?
- Алып кетинъ! - дедим сизге, -
Неге бакъып турасыз?!
-	Ах, не алгъа къалды башым!
Сизлер кимни урасыз? Онынъ иле багъчаларда Олгъан Катрюсанымы?
Онъа огълан багъышлагъан, Солгъан Катрусянымы? Дар дюньяда эй, севгилим, Къачма, сеннен къалайым! Истесенъ устюме яр тут, Санъа ыргъат олайым...
Мен эр шейни унутырым: Бала догъургъанымны, Санъа ола къыз башымнен Масхара олгъанымны... Унутырым эписини, Къальбинъе туз ашламам. Мени янъгъыз ташласанъ да, Эвлядынъны ташлама! Ташлама сен, догъмуш баланъ Зар олмасын бабагъа! Шимди оны корерсинъ сен... Чапып кетти хіатагьа.
Къайтып чыкъа эв ичинден, Онъа огълун кетире;
Козю яшкъа толуп тургъан Етимини косьтере:
- Мына, бакъ, бу - сенинъ огълунъ!.. Я, нечюн... къайда кеттинъ?
Языкъ, языкъ, озь яврунъны Беклемединъ, ред эттинъ... Эй, Аллам, мен энди насыл
Яшайым бу етимнен? Ал кетинъиз, айрылайым Бир парчачыкъ этимден! Ал кетинъиз етимчикни, Бабасына беринъиз.
Эляк олмасын хорланып, - Башчынъызгъа шай денъиз: Огълуны о ташлар исе, Мен де ташлап кетерим. Барсын, бабасы да корьсин Гъам-кедернинъ бетерин! Огълум, сени гуняхларда Догъурдым, козьяш акъыздым. Энди инсаф - адамларгъа! Къар устюне яткъызды. Араштыр да тап бабанъны, Араштырып мен талдым... Чапып кетти Катерина, Баласы ёлда къалды. Москаллер арткъа бакъмайып Аткъа къамчы салдылар. Бала агълай ёл устюнде, Адамлар тапып алдылар.
Катерина ялынаякъ Къаргъа батып чапмакъта, Де Иванны лянетлей о, Де къаргъышлай такъмакълап. Чапып барды орманлыкъкьа, Сув тыйнагъы корюне.
Буз тешигин араштыра,
Чапа, чапа, сюрюне.
- Аллам, къабул эт джанымны, Сен исе ал тенимни!
Сув устюнде пейда олды Ири-ири алкъалар.
Сагъыр бир сес чыкъаргъан сонъ Тынып къалды далгъалар...
Къаракъашлы Катерина Арагъаныны булды... Сув тыйнакъта буз ириди, Тазе сувларнен толды.
Кучьлю-кучьлю еллер эссе, Эмен терегин йыкъар. Ана ольсе - ельден бетер: Юреклерни гъам сыкъар. Ана ольсе, ана топракъ Оны озюне ала.
Адет узьре аналардан Бир оба топракъ къала.
Етим къалсанъ, къабирге Барып козьяш тёкерсинъ. Адамлардан азап чексенъ, Мезар ташын оперсинь. Я, бу гъарип етимчикке Айтынъыз я, не къалды? Не ананынъ мезары бар, Иште, бойле дерт къалды. Козьяшындан, телюкеден Гъайры-башкъа шейи ёкъ. Тозлу-къумлы ёлдан башкъа Баш сокъмагъа эви ёкъ. Бойле къара къашлар онъа Неге керек, - керильген? Эбет, эбет! Танылсын деп Бойле къашлар берильген.

## V

Киевагъа кеткен ёлда Бир къобузджы отура. Къатында бош торбасынен Къаракъаш огълан тура. Башы эгик, козь астындан Гъамлы бир назар ташлай. Шу вакъытта къобузджымыз И с у с н ы йырлап башлай.* Кельген-кечкен садакъа деп Къалач, капик узата. Кёргъа капик берген къызлар Етимчикке козь ата. Къаракъашлы къызлар шаша: - Факъыр дюльбер яш дживан. Анасы бойле къашлар берген, Бахт бермеге унуткъан!
Киевагъа кеткен ёлда
Кете, берлин6зынзортлы.
Гаспадин бар, берлинасы
Къорантасынен толу.
Мына, келип токътады о,
Фукъарелер алдында.
Ивась барды эль узатып,
Шу бичаре алында.
Яш ве дюльбер пани онъа
Бир-къач капичик берди.
Пан Иваськъа бакъып къалды,
Бирден юзюн чевирди.
0, таныды бу къашларны,
Таныды шу козьлерни...
Расткетирди догъмуш огълун,
Алмагъа истемеди.
" Адынъ недир? — сорай пани.
"Ивась. — Гузель огъланчыкъ!
Атлар еринден кочьтилер,
Тоз чанъгъытып кеттилер...
Куньлик джыйгъан садакъасын
Эсап-китап эттилер.
Ал кунешке дуа окъуп,
Елгъа тюшип кеттилер.

/1838, С.-Петербург]

## СЕЛЬВИ
Эменликте аван еллер Улуй, чёпни джыйыштыра. Ел четинде бир сельбини Ерге къадар майыштыра. Онынъ юксек тёпеси бар, Ешиль ве гурь япракълары, Тёгереги денъиз киби, Кениш чёльнинъ топракълары. Чомакъ мында токътап бираз Онъа урьмет этип кете. Къавалынен келип чобан Къабирге седжде эте. Седжде эте - юрек сызлай, Этрафында тек бир бош чёль. Оксюз киби янъгъызлыкъта, Ят ерлерде, чюрюй гонъюль.
Ким осьтюрип бу терекни, Элякетке ким къалдыргъан? Келинъ, къызлар, мен айтырым, Динъленъ сизлер, нелер олгъан.
Гузель бир къыз бир казаккъа Чин юректен севда олды, Ашкъкъа тоймай узакъларгъа Казак кетти - эляк олды. Ах, бильсейди буны эгер Севемен деп, саймаз эди.
Ах, бильсейди, буны эгер Ёлларгъа къоймаз эди.
Ах, бильсейди, кунь къонгъан сонъ, Сув башына бармаз эди. Яры гедже вакътынадже Яресини сармаз эди.
Ах, бильсейди!..
Ёкъ, эвельден
Оны бильмек мумкюн олмаз. Бильмек мумкюн олса эгер, Бу омюрде лезет къалмаз... Билинъ, къызлар, бахтынъызны Сынамакънынъ кереги ёкъ!.. Ондан сонъ ич бу дюньяда Севмегеннинъ юреги ёкъ. Барсын, юрек энъ якъын деп, Бильгенине севда олсун. Барсын, ичи дым ве сувукъ Мезаргъадже севип солсун. Ёкъса бу чагь узакъ сюрмез, Солукъ тюшер козюнъизге. Ал янакълар бозарырлар, Къартлыкъ келир озюнъизге! Севинъиз ве севилинъиз, Бу - омюрнинъ бир зийнети. Билинъиз ки, ондадыр тек Юреклернинъ гъанимети!..
Эрке бульбуль чурулдады
Чайырларда, сув башында. Тюркю айтып кезе казак Дерелернинъ ортасында. Йырлады о, севгилиси Кельгенгедже ёл къарады. Сонъра ондан: - Ананъ сени Урмадымы? - деп сорады. Кене мында къучакълашып, Бульбуллерни динъледилер. Севинч иле айрылышты, Асрет недир, бильмедилер. Оларнынъ бу севгисине Ич бир кимсе индемеди. Ич бир кимсе арув къызгъа: - Къайда эдинъ, айт, - демеди. Севильди ве севди, лякин Къальби ташып толалмады. Юрегинде яныгъыны Ич дагъытып олалмады. Ялынъыз бир гогерджиндай Гедже, куньдюз озь башына, Теналыкъта дуйдурмадан Агълап, сильди козь яшыны. Агълады о, мында онъа Яхшы огют бермедилер. Озь дердини айталмады, Асла оны корьмедилер...
Арынгъан сув бойларында Юксельмеди бульбуль сеси. Кельмеди ве янърамады Арув къызнынъ гурь нагъмеси.
Бар дюньяда оксюз киби Чекти юрек къайгъысыны. Яресиз ич бильмей экен Ана-баба сайгъысыны.
Яресизге кунь ярыгъы Мыскъыл киби ура экен.
Санки дерсинъ эр ер онъа Мезар олып тура экен.
Бир йыл отти, бир йыл даа, Амма казак кельмез олды. Къыз исе, яш япракъ киби Сарарды ве янып солды.
- Нечюн, къызым шай солдынъ? - деп Анасы ич сорамады.
Асла тувгъан баласынынъ Къыз кейфини арамады.
Бир кунь гизли, анълашмадан, Тюшти якъын той артына. Нышан этип бермек ичюн Шу ернинъ бай бир къартына. ~ Айды, къызым! — деди онъа, - Раатлыкъта къаладжакъсынъ! О, эм зенгин ве эм янъгъыз, Бай бикеси оладжакъсынъ! ~ Екъ, анам, мен истемейим, Истемейим, аначыгъым!
Энъ эйиси мени ортьсин Салкъын топракъ обачыгъы! Мен ольген сонъ, папазлар да Манъа дуа багъласынлар. Достларым ве тувгъанларым
Аджынаракъ агъласынлар. Ер астына кирип, анда Сувукъ ерге яслангъаным, Апайлыкъкъа, — онъа эрге Чыкъувымдан енгиль келир.
Анасы ич динълемеди, Ишледи озь бильгенини. Къызы исе, озю дуйды Куньден-куньге сёнгенини. Сусты, къара бир геджеде Озюни тар ёлгъа атты. Барды койнинъ фалджысына, Бахты ичюн фал къаратты: Бу дюньяда ич олмаса, Онъа бир кунь оладжакъмы? Екъса, бойле севгилисиз Пайынозю къаладжакъмы?.. - Айт, къартийим, догърусыны; Джан севгилим къайда экен? Тендиристми? Кимни севе? Мени анъа, айтамыкен? Айт, къартийим, айткъанларынъ. Юрегимни ачар эди. Айтсанъ, эгер дюньянынъ шу Четинеджек учар эдим. Айт, къартийим, эр бирини Эшиткен ве бильгенсинъ, эй... Анам мени, мына, койнинъ Бир къартына бермек истеи, Эбет, оны севалмагъан Юрекке терс кеталмайман. Барып сувгъа атсам арув, Джангъа языкъ, эталмаиман. Эгер къара къашлы йигит Ольди исе шай япарсынъ: Эвимизден гъайры якъкъа Чыкъкъандай бир ёл тапарсынъ. Байлыгъында ич козюм ёкъ, Акъылда тут эр бирини.
Айт, къартийим, айды кетир Талийимнинъ хаберини!
- Яхшы, къызым! Токъта бираз... Отур шунда, кель, раатлан, Динъле мени, мен айтайым, Дегениме тёз ве къатлан. Вакъты иле мен де корьдим Къыз чагъынынъ джефасыны. Огренгеним къалды эбет, Адамларнынъ шифасына. Талийинъни, эбет, къызым, Мен эвельден бильген эдим. 0 тылсымлы дерманынъны Санъа сакълап кельген эдим, Деп сонъ къартий раф устюнде Сааньге бир козь атты. Алып ондан дерманыны Гъарип къызгъа эль узатты: " Ал, къызым, сен, - деди онъа,  Ал къызым, бу тылсымдыр! Бар шу тыныкъ сув башына, Дердинъни сёк, сёк ве сёндюр.
Хораз сеси чыкъмаз бурун, Ювунырсынъ ишке етер, Азачыкъ буны ал ич.
Алай дердинъ даркъап кетер. Сонъ чап олгъан къуветинънен Ич айланып бакъма кери. Токъталаджакъ еринъ олсун Корюшильген бахыт ери. Бир тыныш ал; тёгерек ай Кельгенде кок ортасына, Бир даа ич; йигит ёкъмы -
Дерманынъны текрар сына. Биринджиден сонъра сенде Олур кечкен йыл кольгеси, Экинджиде чёль боюнда Эшитилир туякъ сеси. Сагъ-селямет олса казак, Келир, айры олмаз сенден... Учюнджиден сонъ, эй, къызым! Асла сорап турма менден. Лякин биль ки, тек чокъунма, Ёкъса тылсым нафиле кетер... Айды, балам, кет дердинъни Савуштыр, бир гонъюль котер».
Дерманыны алып къолгъа Къыз юректен алгъыш этти;
— Къайтмалымы?.. Ёкъ! Олмаз, - деп, Сув башына чыкъып кетти, Кельди... Мында ювунып, сонъ Дерман ичти азар-азар.
Тынч кульди, этрафына Ташламады ич бир назар. Учты бирден санки дерсинъ Гъайып этти озь эсини... 
йыкъылып сонъ козьяшынен Йырлады шу нагъмесини;
«Ялда мавы денъизлерде, Ялда гузель, акъкъучыгъым! Ось, сен, осип узун бой ат, Узун бой ат, сельбичигим! Та коклерде долангъан шу Булутларгъа котер башынъ. Танърымыздан сора, биль ки, Келеджекми меним ярым? Ось, сен, осип узун бой ат, Бакъ денъизнинъ о якъына. Анда меним бахтым, амма Азап саргъан бу якъыны. О якъта о, къара къашлы Иигитнинъ эр кейфи артыкъ. Меним яшлы козюм исе Иыллар бою ёлгъа тартыкъ!.. Айт сен онъа, джан-джигерим, Мыскъыллайлар, - кунюм бетер, Сёйле, къайтып кельмесе, сонъ, Бу дерт мени гъайып этер.
Озь анам озь эллеринен Къаза меним мезарымны. Языкъ, ольсем, кимлер чекер Къартлыгъында сонъ зарыны? Аман, меним аначыгъым, Ах, кунешсиз талийим, ах!.. Мерамет эт, азиз Алла!..
Бакъ сен сельби! Коралмасанъ
Саба саарь арасында, ъларсынъ, тек козьяшынъны
Ич бир кимсе эслемесин... Ось, сен, осип узун бой ат, Узун бой ат, сельбичигим!.. Ялда мавы денъизлерде Ялда гузель, акъкъучыгъым!»
Мына шай къыз яныгъындан Йырлады ве сёнип кетти... Къулан чёльнинъ ортасында Сельби олып осип етти. Бир даа эвге къайтмады о, Йигитини беклеп тура - Индже бойлу сельби оськен, Еткен та булутларгъа. Эменликте аван еллер Улуй, чёпни джыйыштыра. Ёл четинде шу сельбини Ерге къадар майыштыра.

[1839, С.-Петербург!

## ***

Авеленип, рузгяр эсе, фысылдаша чёп, отларнен;
Дунай узьре къайыкъ кезе, Къувалашып далгъаларнен.
Ялдай къайыкъ толуп сувгъа, Кимсе къулакъ асмай онъа.
Ким бильсин ки, шорбаджысы Чокътан ахрет дюньясында. Къайыкъ ольчей денъизини, Бибаш денъиз далгъаланды, Орьтти онынъ бенъизини Къайыкътан бир чёп къалмады.
Къайыкъны денъизге кетирген, Оксюзни гъурбетке ве андан Дертлерге, яныкъкъа тюверген Ел къыскъа олур бу дюньяда. Инсанлар оксюзнен ойнарлар. Далгъадай онынънен къувнарлар. Сонъундан айретке даларлар: Не ичюн оксюзнинъ джаны агъыра Сонъундан оксюзни къыдыр сен - Гъарипни кимсечик корьмеген...
/1841, С.-Петербург]

## ТОНАЛГЪАН КЪАБИР
Сакин улькем, аначыгъым-Украинам, Сени нечюн тонадылар, Нечюн, анам, сен олесинъ? Я, танъларда Алла ичюн Ибадетке турмадынъмы? Зайыф адым атып юрьген Эвлядкъа ёл къурмадынъмы? “Юкъламадым, козь юммадым, Ибадетсиз чалышмадым, Балларымны осьтюрдим мен Урф-адетлер къучагъында, Осьти меним эвлядларым Гуль, чечеклер тарласында. Кенъ дюньяда акимлик не, Сербестлик не билир эдим. Ах, Богданым1, бедат яврум, Не яптынъ сен, сени догъгъан Анайынъа, Украйнагъа Бешигинънинъ баш уджунда Козьяш тёкип мен йырладым, Бахтсыз такъдир йырларыны, Беклей-беклей азатлыкъны Ах, Богданым, бильсе эдим Не азырлай такъдир манъа Та о вакъыт ольдюрирдим Бешигинъде саба танъда. Саттылар кенъ чёллеримни Еудий ве немселерге Эвлядларым ят иллерде Чоралыкънен кунь корелер.
Догъмуш Днеприм, кадям,
Къуруй, мени ташлап кете, Москаль кезе, къуртдай къаза
Азиз мезарларымны
О, озюне къабир къазмай, Мендекини къаза, тонай.
Ят унсургъа тувгъан юрту Узеринден къылынмакълар Ичюн онъа къол тутаджакъ Осе берсин чанакъялар. Москаллерге ярдым этсин Юрткъа агъа кесильмеге, Ананъызнынъ чул-ямавлы Антерини чыкъармагъа. Эй, унсурлар, ярдым этинъ Ананъызны догърамагъа.
Эски къабир къазылды да Септирильди бош топракълар Эдждад нелер сакълады да, Олар арап, не таптылар? Эх, бир заман, тувгъан топракъ Сакълы туткъан хазинени тапса эдик, Агъламазды бала-чагъа, аналар да янмаз эди.

1843, октябръ 9 Березанъ.

## ***
Бай къызына эвленме, Сыгъыштырмаз эвине. Фукъареге эвленме, Юкъу кирмез козюнъе. Сербестликке эвлен сен, Эвлен казак рыскъына, Насыл олса да олсун, Олсун тек янчыгъынъда. Ойле олса баш кутмез, Ве котермез яйгъара. Кимсе сенден сорамаз Не ерияъ, нас агъыра. Экевлешип агъласанъ, Дейлер, юрек тынчлана. Лякин янма: бир озюнъ Агъласанъ - енгиль ола.
1845 с., октябрь 4, Миргород.

## КАВКАЗ

Меним самимий Яков де Бальмениме1
Кимлер манъа сув береджек Козьяшымнынъ чокърагъыны ким тападжакъ Гедже-куньдюз агълайым шеитлернинъ башы уджунда...
Иеремии 9-нджы баб, 1-нджи шиир

Дагьлар артында дагълар булутларнен сарылгъан, Гъамллар иле сачылгъан, къан иле суварылгъан.
Та мазыдан Прометейни3 Анда къартал джезалай.
Эр кунь чокъуй джигерини, Юрегини парчалай.
Парчалай ве ичалмай Аятбахш ал къаныны, - 0,тириле гъайрыдан, Гизлемей гъадабыны, Бизим къальблер ич ольмей, Сербестлик де ич ольмей. Денъизалты чёллерде Ач койлю ер айдамаз, Тири къальб ве сёзлерни Бир кимсе къандалламаз. Улу, юдже Танърынынъ Шерефин алкеталмаз.Бизге сыра тюшмей сеннен дженклешмеге! Бизге сыра тюшмей санъа къыймет кесмеге! Бизге сыра тюше агълай, агълай ве агълай Къанлы козьяш, къанлы терни, унны текнеге Къойып, отьмек пиширмекчюн хамыр басмагъа. Джинасирлер къылыналар, бизни талайлар, Бизим исе акъикъатлар саргъуш яталар.
О не вакъыт уянаджакъ?
Не вакъыт сен кетеджексинъ, Ятаджакъсынъ, ёргъун Аллам, Бизге яшав береджексинъ?
Инанамыз къудретинъе, Джанлы рухунъ, рахметинъе!
Хакъ, азатлыкъ ерден къалкъар, Бутюн тиллер тек бир санъа, Дуаларын окъурлар.
Шимдиликсе токътамадан, Къангъа толуп, озен акъар.
Дагълар артында дагълар булутларнен сарылгъан, Гъамлар иле сачылгъан, къан иле суварылгъан. Иште, анда джанчыгъым, биз Ач ве чыплакъ, джандан азиз
Сербестликни булдыкъ ве сонъ Ушкюшлеймиз. Лякин анда Нидже аскер олды феда. Я, козьяшлар? Я, ал къанлар? Тул къадыннынъ козьяшыны Джеми укюмдарларгъа, Торунлары,балларына Мумкюн бол-бол ичиртмеге,
Сонъра исе шу козьяшта Богъа-богъа ольдюрмеге.
Я, къызларнынъ геджелери Гизли акъкъан козьяшлары?
Я,анайлар, сабийлернинъ, Я, бабайлар, къарт, сакъатлар Козьлеринден ягъгъан яшлар! Бундан дерья, денъиз ташар! Нар* денъизи! Шан ве шереф Хонта, гонча** эм де псаргъа***, Шан ве шереф ата-Чаргъа!
Бузлы дагълар огъуллары, Сизлерге де шан ве шереф! Алла къулу олгъан улу Батырларгъа шан ве шереф! Курешинъиз - енъерсинъиз! Юдже Танъры дестекчинъиз! Хакъ-у шереф, ве, мусеффа Азатлыкъ да сиз тарафта!
Чурек, с а к л я4 - эр шей сенинъ, садакъадаи Олар сорап алынмады, берильмеди.
Менимки, деп кимсе сенден чекип алмаз, Ич бир кимсе къандалламаз сени энди. Бизде исе!.. Биз окъумышмыз!
Алла эмрин окъуймыз!
Терен, титис зинданлардан
Алий тахткъа баргъандже биз
Алтын таджлы эм чыплакъмыз.
Илим алмакъ ичюн бизге
Буюрынъыз, огретирмиз Отьмек, тузнынъ дегерини.
Биз христианмыз: кильсе, мектеп - Эпсин бизге Алла берди.
Тек бир сакля козюмизни
Тюрте. Нечюн сизде эв бар!
Оны сизге биз бермедик!
Нечюн сизинъ чуреклерни Копеклерге аткъандайын Сизге атып оламаймыз.
Я, не, сизлер, кунеш ичюн Тёлемемек керексизми?
Бу къадарчыкъ! Бизлер фена, Бизлер осал дегильмиз! Биз Акъикъий бир христианмыз - Аздан-токъмыз!.. Ве, лякин!
Эгер бизнен дост олсанъыз Чокъ шейлерге огренирсиз!
Бизде удждан-уджгъа даа Кечильмеген Сибирь де бар!
Я, тюрьмелер, я, инсанлар!
Аджет ёкътыр саймагъа!
Молдовандан финлергедже,
Эр бир тильде эр шёй суса, Эр кес кейфлер къучагъында Окъуй азиз Библияны. Азиз чернец вааз айта, Домуз бакъар экен бир чар5 Якъын достун ольдюрген де, Апайына эвленген, зар, Сонъра кокке котерильген! Коресизми, бизде насыл Затлар кокте отуралар.
Сизлер даа джаильсинъиз, Азиз хачкъа баш эгмейсиз! Бизден, бизден огренинъиз, Бизде къопар, къопар да ал, Сонъра дженнет таба ёл ал. , Истер исенъ, сой-сопунънынъ Эписини анда ал, кет! Бизде! Бизлер не бильмеймиз! Танъны сайып, гречка сачып, Франсызларгъа афырамыз, Зенджилерни дегиль, биздай, Бойнуна хач такъкъанларны Сатамыз, я къумар ойнап, Юткъызамыз, козьни къыпмай. Бизлер гишпан дегильмиз де!
Къорчала сен, бизни, Аллам, Хырсызлангъан шейни жиддай* Бизлер сатын алайыкъ да!
Эр шей минер озь ёлуна!
Апостолнынъ къануныле Севесинъиз къардашларны! Бошбогъазлар, айнеджилер, Алды Алла къаргъышларын! Севесинъиз къардашларнынъ Къальбин дегиль, терилерин! Къанун иле тилесинъиз Къыз терисин джуббелерге, Байстрюкнинъкин** - къамчыларгьа, Къадыннынъкин-аякъапкъа! Озюнъизге тикесинъиз Бу шейлерни. Буны бильмей Не баланъыз, апайынъыз!
Эй, пейгъамбер, Исус Христос, Кимчюн сенден хач яптылар?
Биз ичюнми, я да бир хакъ
Сёз ичюнми? Бельки бизлер
Сени кульсин, деп яптылармы?
Лякин эр шей шай да олды.
Иконалар, каплицалар*, кильселер,
Шамданлар ве мирраларнынъ6тютюни, Хырсызлыкълар, дженклер, акъсыз къанларчюн СеНинъ симанъ алдында эп ёрулмадан Гуняхларны багъышла, деп ялваралар,
Сонъра барып, къардашларнынъ къанларыны тёкелер, Акъсыз къанлар, янгъынларда хырсызлангъан Байрамларны бахшыш, дие кетирелер.
Биз окъумыш олдыкъ! Энди
Башкъаларны окъутмагъа, Эштесинъми, кёр балларгъа Хакъ кунешин косьтермеге Истек иле ынтыламыз.
Биз эр шейни косьтерирмиз, Пыртазланмай, раат-раат, Олунъ бизим эсиримиз. Гюрьмелерни къаламагъа, Къандалларны пекитмеге, Къандалларда «бол» юрьмеге, Къамчыларны сыкъ орьмеге - Бутюн шейге огретирмиз. Тек беринъиз бизге тездже Мавы, къара будагъларны, Къалгъанлары... денъиз, тарла, Энди бизим къолумызда.
Меним екяне достум, мерхаметли Яковым,
Сени де ёкъ эттилер! Украйна ичюн дегиль, Онынъ къатили ичюн тёктинъ сен ал къанынъны, Московларнынъ зеэрини московларнынъ Чанагъындан санъа ичмек сырасы кельди.
Ах, достчыгъым, унутылмаз, мерхаметли достчыгъым, Джанлы къальбдай селямла сен Украинаны. Казакларнен уч, къуш киби, саиллер узеринде, Кенъ чёллерде тоналгъан шу къабирлерни Барып корь де, казакларнен берабер
Хгъла, аджджы козьяшларынъ арасындан
Чёльге козь тик, мени бекле эсареттен.
Шимдиликсе - меним ойларым
Меним аджджы гъамларымны
Сача чёльге. Барсын, эссин, Ве рузгярнен лаф этсин. Украйнадан эскен еллер Ойларымны чыкъкъа къошып, Санъа мытлакъ еткизирлер. Сен оларны къаршыларсынъ, Явашчыкътан окъурсынъ... Къабирлерни, чёль, денъизни, Эм де мени хатырларсынъ.

1845, октябръ18, Переяслав.

## УКРАИНАДА ВЕ УКРАИНАНЫНЪ ТЫШЫНДА МЕРХУМ ОЛГЪАН, ЯШАЯТКЪАН ВЕ ДАА ДОГЪМАГЪАН СЕМЕТДЕШЛЕРИМЕ МЕНИМ ДОСТАНЕ СЕЛЯМЫМ

Ким де-ким Алланы севем дие, къардашындан нефретленсе-яландыр. Иоаннынъ ибадет хутбесинден. 4-нджи баб, 20-нджи шиир
Де къарарып, айдынланып, Къакъа гедже къанатыны. Агъыр иштен хырпаланып, Юкълай бутюн инсан заты. Мен къаргъышлы адамдайын Г тже, куньдюз эп агълайым, К 1лабалыкъ ёл четинде К мсе корьмей козьяшымны, Д рсинъ олар кёр, сагъырлар. 3 нджырларны зынджырларгъа Д нъиштирип, акъикъатны Малдай сатып базарларда Танърысыны мыскъыллайлар. Адамларны сабанларгъа Атдай екип, гъам айдайлар, Ве сачалар дерт, белялар. Сонъра нелер осип чыкъар? Корерсинъиз, не тамырлар! Эсинъизни тез топланъыз, Джинасирлер, кёр олманъыз! Дженнет киби тынч дияргъа,
Анайынъыз Украйнагъа
Назар эйленъ, чын къальб иле, Севинъ оны вийранда да.
Зынджырларны узюнъ, кене Къан-къардашдай омюр сюринъ, Тек, ятларнынъ тарласында Дегиль, атта авлакъ кокте Ич бир вакъыт олмагъан бир Шейчиклерни къыдырманъыз. Озь эвинъде - акъикъатынъ, Озь ираденъ, озь такъатынъ.
Ич бир ерде ёкътыр бойле Украйна, Ич бир ерде ёкътыр башкъа бойле Днепр. Сизлер исе чокъ ве эйи байлыкъ арап, Ят улькеге чапкъыласыз. Урьлик! Урьлик! - деп, Къардашлыкънынъ къардашлыгъы! - дие булдынъыз, Ябанийлер тарласында оськен буюк сёзлерни Украйнагъа мал-мульк этип ташыдынъыз. Иште, шойле. Алла бизни яланлар ичюн Яратмады, дие вира чапкъалайсынъыз. Сиз не олгъан олсанъыз шай кене къалдынъыз. Къарабогъдай эккен сокъур къардашынъызнынъ Терисини ушенмеден сыдырасынъыз.
Акъикъатлар кунешини догъурмакъ ичюн Тувгъанынъыз немсеге ашыкъасынъыз.
Деделернинъ чокътан берли хырсызлыкънен Джыйыштыргъан джеми сервет-байлыкъларны Алып кете бильсейдинъиз кендинъизнен Етим къалыр эди Днипро азиз еди дагъынен.
Ах, сиз андан бир даа къайтмасайдынъыз, Ят тёрюнде сасып-шишип ятсайдынъыз Ич бир бала агъламазды, аналар да окюнмезди, Алламызгъа къаршы айткъан кюфринъизни эшитмезди. Сербест, къулан, мусеффа топрагъымызда Кунеш сизинъ иринлерге нур сепмез эди, Насыл къуш олдугъынъызны адамлар бильмез эди Сизни корип сизлерге башларын эгмез эди.
Адам олунъ! Эсинъизни топланъыз, Устюнъизге беля ягъар акс алда. Къандаллангъан бейнадемлер якъында Зынджырларын узеджеклер, ве шунда Дехшет толу нутыкъ иле укюмни Чыкъараджакъ Днипро иле серт дагълар! Эвлядларнынъ акъсыз акъкъан ал къаны Юз, бинълернен ирмакъларгъа чеврилип, Къуюладжакъ узакътаки денъизге. Ич кимседен бир ярдымчыкъ уммасынъыз, Къардаш кенди къардашындан вазгечер, Ана огъул-къызларындан вазгечер. Тютюн къара булутларгъа чеврилип, Огюнъизде ал кунешни къапатыр. Кенди бала-чагъанъызнынъ къаргъышы, Лянетине илля Танъры огъратыр. Элялланынъ! Эль-бетинъиз пак олсун, Алла юзюн арамламанъ пис лайнен. Пан олмакъчюн кельдинъиз бу алемге Дие бала-чагъанъызны алдатманъыз.
Джаиль мужик козю терен даладжакъ Киббар къандаш панлар къальбине.
Бейнадемлер таныйджакълар сизлерни Бурюнсенъиз биле насыл териге!
Джаиллернинъ афу этмез укмюне Акъыллылар огърар бутюн омюрге!
Керегидай окъуп-язгъан олсайдынъыз, Ферасетке сизлер саип олурдынъыз.
Сизлер исе азырсынъыз кокке чыкъмагъа:
- Биз - биз дегиль, мен - мен дегиль, тантиминен Эр бир шейни корьдим, эр шей билем айтмагъа, Не джехэннем, не дженнет бар бу дюньяда, Алла биле ёкътыр, тек мен барым джианда. Эм де мевта юзьли, токъал, титис немсе бар, Зашкъа ич бир кимсе ёкътыр!.. - Етер айды! Я, сен озюнъ кимсинъ?
- Барсын, токъал немсе Айтсын: Бизлер киммиз? Бизлер бильмеймиз. - Иште, сизлер, ят диярда
Бойле илим алдынъыз.
Немсе айтыр: - Сизлер, джаным, могъолсыз!
-	Могъоллар! Могъоллар!
Сизлер алтын Темурленкнинъ Торунлары, ялынъыз, чыр-чыплакъсынъыз! Немсе айтыр: - Сизлер, джаным, славянсыз!
-	Славянмыз! Я, биз насыл славянмыз? Шанлы, улу эджадларнынъ Олмайджакъ бош несиллери!
Колларны, эм Шафарикни,
Эм Ганканы бар къуветнен
Огренип, славянофилларгъа Тиркельмеге, ашыкъасыз.
Сизлер бутюн славянларнынъ Тиллерини огрендинъиз.
Лякин сизге Алла-тааля
Берген тильни унуттынъыз.
Вакъты келип, немсе бизге
Бизим озь тарихымызны
Къайта баштан айтыр. Эгер
Эмир берсе, тилимизни Акълымызгъа тюшюрирмиз.
Бу иште биз анджакъ да Хоразланып тоярмыз, я!
Ве, немсенинъ эмиринен
Биз ама да хоразландыкъ!
Бир лаф этип башладыкъ ки,
Буюк оджа - немсе биле
Бизни анълап оламады.
Авам халкъкъа анълав къайда!
Я, шамата, я багъырув!
Эм уйгъунлыкъ, эм де къувет, Нагъме десенъ ери бар!
- Я, тарихны айтмайсызмы!
Сербест халкънынъ урь дестаны! Рим недир, я? Недир Брутлар? Аджыныкълы адиселер...
Бизимкилер иле денъеп
Бакъсанъ Коклес, Брутлар - чёплюк!
Бизде осип чыкъса урьлик Днепр суву иле юва эль-бетини Дагъ-ташларны ястыкъ киби, Къоя башы астына.
Къулан чёльни ёргъан киби, Чекип, сара башына!
Къанлар иле ювунгъан сонъ Казакларнынъ тоналгъан Оба-оба джесетлери Узеринде агълай-агълай Юкъламагъа бель багълай. Шан ве шурет китабыны Текрар козьден кечиринъиз. Сёз-сёз этип бир окъунъыз, Эр бир шейни, эр арифни Эр титланы6тешкеринъиз Сонъ соранъыз озюнъизден: Биз ким? Кимнинъ несилимиз? Ким ве нечюн зынджырларгъа Бизлерни шай отуртты? Ве шунда сиз корерсинъиз, Бизчюн неге мал олгъанын Сизинъ тувгъан ишбу Брутлар.
Сизинъ панлар, атаманлар Ве гетманларнынъ эпсичиги Къул ве холоп! Варшаванынъ Ве Москванынъ кир, пислиги. Джандан азиз, улькен дияр - Украйна эвлядлары! Къайдан сизде бу киббарлыкъ? Боюндырыкъ кийип, сизлер Тувгъан бабаларымыздан Уста, чевик юремиз, деп Чекинмеисиз къопаимакътан. Киббар олманъ. Теринъизден Къайыш йиплер тилелер, Ич бир шейден игренмеден Къайыштан ягъ иритирлер.
Я, казаклар озь динини Къорчалады, деп сизлер Гъурурланып юресизми? Трабзонда ве Синопта9 Казаклар галушкалар Ёкъса, пиширдилерми? Керчек!.. Керчек, галушкалар Ашай-ашай быкътынъыз. Сечьте исе зеккий немсе Къартоп сача7 ве оны Сизге сата, алынъ, дие. Алынъ, ашанъ, аш олсун, Шерефленъ Запорожьени. Къартоп оськен топракъ кимнинъ Къаны иле суварылгъан? Фаркъы ёкътыр сизге бунынъ, Тек, бостанда къартоп оссин! Макътанасыз бир заманда Урып-йыкътыкъ Польшаны, деп. Акъикъатны айтасынъыз:
Эбет, Польша тар-мар олды,
Йыкъылды ве сизни басты,
Ве астында къалдынъыз.
Москва эмде Варшавачюн бабаларымызгъа Бойледже бир къан тёкмеге тюшкендир сыра. Зынджырларны ве эвельки шуретлерини Мирас этип къалдырдылар эвлядларына!

## ***

Украйна быкъты курештен,
Арыналмай энди дерттен,
Оны кенди эвлядлары
Таптайлар лехтен бетер.
Къырыкъ, эзик къабыргъадан
Бира дегиль, ал къан акъа.
Сокъур, сагъыр, майып ана
Девирнен бир адымлап
Немселернинъ пешинден
Кетсин, дие огъулчыкълар
Земаневий атешлернен
Бичаренинъ козьлерини
Ачмагъа тырышалар.
Айды, яхшы. Джетекленъиз,
Ёл косьтеринъ. Барсын, янъы
Эвлядларын танымагъа
Огренсин шу гъарип ана.
Онъа акъыл огретмектен Къоркъманъыз, сакъынманъыз.
Шу акъылчюн анайынъыз
Сизни асиль такъдирлер. Сизинъ тоймакъ бильмеген, Дайма ач козюнъизден Чекилир акъ перделер Корерсинъиз шан-шуретни, Корерсинъиз эдждатларнынъ Ве айнеджи бабаларнынъ Джанлы тетиз шуретини Шунчюн кенди кендинъизге Ялан айтып юрьменъиз! Эп окъунъыз, огренинъиз, Ят миллетте, кендинъизде Не бар, эпсин менимсенъиз. Озь анасын унуткъанны Алла къаргъай, лянетлей, Ойлелерни озь баллары Биле эвге къоймайлар, Ятлар биле къувалар. Джинасирге удж-буджакъсыз, Кенъ дюньяда ич бир заман Тапылмаз не эв, не баркъ. Эдждатларнынъ бу ишлери Акъылыма тюшсе эгер Мен агълайым.Бу шейлерни Насыл этип унутайым? Бойле бир унутув ичюн Берир эдим яры омрюм Иште, шойле бизим шурет, Украйнанынъ шан-шурети. Тыпкъы шойле сиз де окъунъ,.
Юкълагъанда дегиль, онъда Коринъ джеми яланларны, Азизлерден къайда, кимни Ве не ичюн ольдюрдилер, Деп сорая бильменъизчюн Козьлеринъиз огюнде эп Ачылсынлар къабирлер. Догъмуш къардашларынъызны Агъа олып къучакъланъыз! Барсын, йыллар, асырлар Девамында анайынъыз Ильк кере кулюмсиресин! Акъ сютюни балларына Элял этсин чын гонъюльден Опьсин манълайларындан Урь ве азиз леблеринен. Къатмерленген масхаралыкъ Артта къалыр, унутылыр. Къайта-баштан джанланыр Украйна шурети.
Экиндилер ярыгъына Бенъземеген айдын ярыкъ Сакин-сакин парылдар. Къучакълашынъ, къардашларым, Къучакълашынъ, ялварам!
1845 с., декабрь 14, Вьюнище


 


























