# Учурымлы ёл

## АДРЕССИЗ МЕКТЮП
Эсма аптенинъ тек бир огълу бар эди. Лякин севимли эвляды дженкке кеткенден сонъ ондан ич бир тюрлю хабер-тебер кельмеди. Шимди Эсма апте бир озю яшай. Сой-акърабасы да ёкъ. Юреги пск тарсыкъкъан вакъытларда къолум-къомшугъа кирип чыкъа. я да: «Умют дюньясыдыр, белькн бнр кунь ола пейда олур» деп, юрек аджысыны тынчландыр- магъа тырыша.
Эсма апте бизге кельгенде анам джан-юрек- тен къувана. Олар экиси де миндер устюне чё- кип отура да, фильджанларындаки къара къа- вени ичип, саатлернен дертлешелер.
Анамнынъ талнйи Эсма аптенинъкине ошай. Меним агъам да дженктен къайтып кельмеди. Военкоматтан алынгъан уфачыкъ кягъыт агъам- нынъ ватан огърундаки урушларда Перекоп янында къараманджа эляк олгъаныны бильднрдп.
Мына шимди де олар кедернен ах чекнп, эв- лятларыны хатырлайлар.
— Огълум, Шевкет, сандыкътаки мектюпнн бир даа окъучы,— деп анам манъа айланды.
Мен эли-мдеки китапны ташлап, янаша одагъа чыкътым. Мектюп энъ къыйметлн бир хатнре оларакъ сандыкънынъ тюбюнде сакълы тура. Бу мектюпни анам эзберден биле. Лякин, юре- гине асретлик кедери толушкъан ве баш урма- гъа ер тапмагъан заманларында, кене бу мек- тюпни манъа окъуттыра. Мен озюм тыпкъы- 
тыпкъына агъама ошагъанымдан, мектюпи и окъугъанда козьлеринн менден алмай, 6у саниг лерде мени агъам деп зан этсе керек...
Анам агъамны фронткъа озгъаргъанда койи- мизде тек бир къартлар ве балалы къадынлар къалгъан эдилер. Чокъкъа бармадан койимиз душман элине кечти. Куньдюзимиз геджеге чевирильди. Энди сакъаллы къартлар баштаки киби чубукъларыны тютетип кипарислер янын- да топлашып, яшларгъа озьлерининъ эвельде корип кечирген яшайышлары акъкъында нкяе этнп отурмайлар—шнмдики яшлар озьлери энъ агъыр сынавдаи отьмекте эдилер. Ел янын- да чалынмагъан ашлыкълардан кельген бодене сеслерн тынды; баштаки киби чёльде отлап тойгъан тавлы сыгъырлар да койге къайтып кельменлер, кельселер де оларны къаршылан алмагъа киши ёкъ.
Геджелери къара кокни сары-сары ёлакълар сызгъалан, узакътан насылдыр бир терен да- вушлар эшитиле. Бирден сескенген киби, ер гу- рюльдей ве эвлернинъ диварлары сарсылгъа- нындан пенджере джамлары къырыла.
Мына шу къоркъунчлы геджелернинъ би- ринде, орталыкъ топ-тюфек давушына богъул- гъан бир вакъытта, кок юзюни шемшекдай ярып, балкъылдап янгъан бир шей лиман ичи- не келип тюшти. Онынъ топракъкъа урулывын- дан ве патлавындан ер тепренди, пенджерелер сарсылды. Анам мени дераль къучагъына алып, азбаргъа чапып чыкъты да, узакътаки янгъын- дан къан тюсюне бояланаяткъан лиманГъа козь тикип:
— Кезлевге еталмады завалы!..— деди къай- гъылы сеснен. 
Тамам шу арада кок юзюнден энмекте олгъан акъ бир шей козьлериме илишти. Ерден ёллан- гъан къуршунлар, атешли окълар киби, онъа къаршы учтулар. Арадан бир къач дакъикъа кечер-кечмез немсе солдатлары мотоциклетлери- ни гурюльдетип, кой ичинден лимангъа тараф ашыкътылар. Бираздан эки кере пыштав атышы ве автомат давушлары эшитильди. Сонъ, эр ер тынып къалды.
Шу гедженинъ бузлу сабасында немселер нч бир адамгъа лиман тарафына кетип-кельмеге рухсет эт.медилер. Онда, къумлы ялыда. душ- ман тарафындан атылып ольдюрильген совет учуджысы серилип ятмакъта эди. Душман аскерлери койлюлерге оны коммеге изин берме- дилер.
Лякин балалар ичюн ясакъ этильген ше»! бар- мы я!.. Эки куньден сонъ биз лимангъа барып чыкътыкъ. Учуджынынъ джеседи козьден гъайып олгъан. Бираз авлакъта кучючик бир обачыкъ — бельгисиз къараманнынъ къабири пейда олгъан.
Биз янгъан самолёгны бусь-бутюн тешкерип чыкътыкъ ве оны бир даа тамир этип учур.макь мумкюн олмагъанына инанаджагъымыз билс кельмеди. Къара свастикалы самолетларны урып тушюрмек ичюн биринджи ким учаджагъы акъ- къында арамызда кунь эвельден дава башлады. Давамыз аз къалды котекке чевирилеязды... Мен балаларнынъ арасында энъ кучюги эдим. Шай экен бойле бир муим меселе чезильгенде онда меним нштирак этмем затен керек таныл- мады. Учмагъа акъ талап этмек бир якъта тур- сын, бу акъта меннен лаф биле этмедилер.
Мен джаным агъыргъанындан балалардан 
айрылып, чытырманлы когем тереклери арасын- да юрьдим. Юре-юре кене къуршунларда тельме-тешик олгъан беяз парашютнинъ юксек пытакъларгъа чырмашып къалгъан ерине келип чыкътым. Оны пытакълардан анырып алмакъ- нынъ ич нмкяны ёкъ эди. Аягъымнен чюрюген япракъларны къарыштырып башладым. Меним бутюн хаялым наган тапмакъ ве о наганнеи. яваш-яваш. ешилькозь фрицлерни атмакъ эди. Эм де таптым! Лякин. наган дегиль де. кенар- лары азачыкъ куйген планшет таптым. Онынъ устюндеки къапы уютмадан эди ве онынъ тю- бюнде Кърымнынъ картасы бар эди. Мен къу- вангъанымдан бакъырып джибердим. Меним сесиме балалар топлашын чапып кельдилер ве буюк меракънен планшетни тутып-тутып бакъ- тылар. Олар атта планшетни денъишмекни, яни, онынъ ерине манъа самолётта биринджи учмакъ акъкъыны теклиф эттилер. Мен исе, ачувым къатты олгъанындан разылыкъ бермедим. Тез- тез планшетни къойныма тыкъып, пытакълар арасындан ёл къармалап зувмагъа башладым. Немселер корьмесин деп. къоркъудан артыма- огюме бакъа-бакъа чапып эвимизге къайтып кельдим.
О планшетнинъ ичинден бир мектюп чыкъты. Конверти устюнде адреси ёкъ эди. Шунынъ ичюн мектюп бу вакъытгъадже бизде сакълы къалды. Анамнынъ шимди хатырлагъаны да ана шу мектюп.
Эсма аптенен анам фильджанларыны табакъ устюне къойып, козьлерини манъа тиктилер. Мен, энди къачынджы кередир, бу сарарып къалгъан конвертни ачып, ондан мектюпни чы- къардым ве окъумагъа башладым: 
«Азиз анайым! Мен эр бир учушымдан сонъ, санъа мектюп язам. Лякин, оларны санъа ёл- ламанынъ чареси ёкъ. Фашистлерни топрагъы- мыздан айдап чыкъаргъан сонъ, санъа бир торба мектюп алып барарым.
Кимерде бир койимизнииъ устюнден учып ке- чем. Эвимизнннъ янтайып къалгъан диварлары- ны корем. Дженктен сонъ, аначыгъым, янъы эв къурармыз. Сени азбарымызда корерим деп, самолётымны алчакълатам ве койимизнинъ устюнден бир кере айланам. Къоркъудан тапыл- гъан тешиклерге сакълангъан душманларны корем. Козьлюгимни манълайына котерип, козь- леримни керип-керип бакъам. лякин. се.ч корюльмейсинъ. Оджагъымыз да тютеме»!. Агъа- чынъ олмаса керек... Сабыр эт. анайым. дженк- тен сонъ санъа араба-араба агъач кетиририм Сыджакъ оджакъ башыида бу дешет ныллар- нынъ сувугъыны да, ачлыгъыны да, къайгъы- сыны да унутырсынъ.
Диварлары ичинде сен ильки кере меним се- симни эшиткен алчакъ эвчигимиз ичюн, чевре- синде джайылып, манърашып къонлар отла-гъан чёллер ичюн, анам, меи мукъаддес гъале- бе саатини якъынлаштырмагъа бутюн кучюмни аямам.
Душманнынъ дёрт «мессершмидт» самолёты- ны урып тюшюрдим. Чареси олса эди, бу ава айдутларынен конимиз устюнде тутушыр эдим. О вакъыт сен де ерден сейир этип, огълунъ- нынъ ватан огърунда йигитлердже урушкъаны- ны озь козьлеринънен корер эдинъ.
Тюневин койимиз кенарындаки «Эски мезар- лыкъкъа» бомба ташладым. Буны юрек аджын- тысынен яптым. Онда бабамнынъ да къабири 
бар... Лякин, не чаре, фашистлер къабирлер- нинъ баш ташларындан озьлерине атеш ювала- ры ясап, онда зенит топларыны ерлештирген- лер. Эсаплашув саати якъынлашаятыр, биз мыт- лакъ енъермиз!
Сабыр эт, ананым, бекле мени. Мен мыглакъ къайтып келирим.
Шимди кене душмангъа къаршы учаджакъ- мыз. Ашыкъам.
Огълунъ Эскендер.»
Эсма апте къыбырдамай отура. Бетинде ин- дже слакъ-ёлакъ бурюшиклер онынъ вакъытсыз къартайгъаныны косьтерелер. Онынъ бакъышы тушюнджели, козю огюнде гуя догъгъан койи джанланды: Эсма апте онда о вакъыт, юреги бнр шей сезген киби, терен теляшнен, огълуны фронткъа озгъаргъан эди, бнраз вакъыттан сонъ нсе, акъайыны да дагъгъа, партизанларгъа озгъарды. Къолундаки фильджанда ичилип бит- меген къаве сувып къалгъан... О терен кокюс кечирди ве талгъын сеснен:
— Менимкининъ де ады Эскендер эди...— деди.
Агъыр ве муляим табиатлы бу къартийге гонъюль алыджы, теселля бериджи сёзлер айт- макъ истедим, лякин, онынъ кедерли дуйгъула- рыны суслендире биледжек сёзлерни къайдан тапарсынъ!
Анам терен кокюс кечирип, мектюпни элине алды.
— Эсма енге, меним тонгъучым къайтылмаз ёлларгъа кетти, ватан ичюн вефат этти. Иште, биринджиси ерине экинджиси осеятыр, деп козьлеринен мени ишарет этти.— Бу йигитнинъ 
мектюбннн сиз алынъыз. Ола билир, оны да анасы беклейдир. Кимерде бир ачар, окъур- сынъыз. Буны огълунъыз яза, деп эсапланъыз
иште....
Эсма апте мектюпни мукъаддес бир шей киби алып, къойнына сокъты.
— Сагъ ол, чокъ сагъ ол,— деди о самимий- ликнен.— Бу мектюпни мен эр даим къойнум- да, юрегим устюнде ташырым. Умют дюньясы- дыр, бир кунь ола бельки огълум да пейда олур... Къайда барсам, ашыкъып эвге къайтам, умютим шунда ки, чюнки, ольди деген кягъыты кельмеди де... Бир сойлары пенсия пешинден чагжъалап юрдилер. Мен исе, бир ерге аслы бармадым, эм сорамадым. Кереги ёкъ, пенсия- да, бойле кягъыт да... Ярабби, къайдан келе асла бу дженклер бизим башымызгъа?..
Иште ойле о, аналарнынъ юреклери — дженк- те гайып олгъан огъулларыны эп беклейлер. Ольди деселер де беклейлер. Озьлерннинъ козьлери юмулгъандже беклейлер.
Мен ашыкъып балконгъа чыкъам. Мен бутюн дюньягъа къычырмакъ истеим:
— ИНСАНЛАР! Аналарынъызнынъ юрек-
лери насыл теляшнен чапалагъанына бир ба- къынъыз!.. Олар лянетлеген эр шейге лянетлер ягъдырынъыз! О вакъыт дюньяда ич бир тюрлю яманлыкъ къалмаз. 

## Учурумлы ёл

Тозлу, чакъыл тёшельгеи къышлакъ ёлу узакъларгъа кете ве памукъ тарлаларынен къурашкъан багъ-багъчалар ичинде гъа- иып ола. Ел бою, чанталарыны саллап, учь огълан адымлай. Ташларны шытырдатып, фут- бол кнбн тепелер. Олар якъынлашкъанда, ёл че- тннде гурь оськен дут тереклериндеки торгъай- лар суса, кечнп кеткен сонъ исе—кене пытакъ- тан пытакъкъа уча, чивильдеше эдилер.
— Уф,— деди Салим такъиесини чыкъарып.
— Даа узакъ,— деп иляве этти Решид. Бойле юрсек бнз акъшамгъа да етишип барамамыз.
— Мен болдырдым, достлар, келинъ азчыкъ раатланайыкъ,— деди Салим.
Олар дут терегининъ салкъынына кечип, арыкъ бойыида, ешиль отчыкълар устюне отур- дылар. Салим чантасындан бир пите чыкъарып. учьке больди, балалар чайнай башладылар.
Копчеклерини чыйкъылдатып, араба кечти.
— Абнбулла агъа, бизни де алтынджы бри- гадагъа алып кетсенъиз,— деп багъырышты ба- лалар, араба артындан чапып. Арабаджы аты- нынъ тельбевини чекти. Балалар юксек копчек- лерге тырмашып, арабагъа миндилер.
— Къана, таксини къаергедже айдайыкъ?— деди арабаджы ёлджуларгъа чевирилип.
— Алтынджы бригадагъа!
— Алтынджы? О къадар узакъта не къыды- расынъыз я? 
— Алтынджы бригадада Суннат ака деген адам яшай. О Берлингсдже баргъан. Гъалебе кушо бнз дженкчнлернен корюшюв кечиреджек- миз. Бу меселени анълатмагъа кетемиз.
— Сизге Берлингедже баргъан дженкчилер керекми?—деди арабаджы, кулип.
— Бизге эпси бир. Лякин, ким олса да, дженк акъкъында яхшы икяе этмеге бильмели.
Ат, узун ялыныны снлькитип, тез-тез кете эди. Араба таш чакъыллар устюнде секриклей, гъыджылдай, лафкъа кедер эте эди. Бир къач дакъкъа сусып отурдылар. Сонъ арабаджы:
— Мен шаир дегилим, дюльбер лаф этмеге бильмейим,— дсди. Кунь бою субстдсшим — атымдыр. Сёйленсенъ де эр шейни анълай.
Бнраз сускъан сонъ, девам этти:
— Мсн, сизнинъ яшынъыздаки огъланчыкъ- нынъ дженк маалинде башындан кечиргенлери- ни икяс этмек истейим. О, эбет, фашистлернинъ ювасынадже, шу Берлингедже баргъаны ёкъ... Чюнки о заман он бир, он эки яшларында эди Душмангъа къаршы автомат, я да пулёметдан атеш де сачкъаны ёкъ. Бунынъ ичюн силясы да ёкъ, кучю де ёкъ эдн. Лякнн, о огъланчыкъ чин пионер эди.
Балалар, яхшыджа ерлешип, меракълы икяе динълемеге азырландылар.
— О огъланчыкъ кичкене, Айсерез деген койчикте яшай эдн,— девам этти арабаджы.— Вадиде кичкене, копюктен даима бем-беяз тюс- лю олып озенчик акъа эди. Адамлар эвлерини таш устюнде къура, ашада, вадиде нсе, берекет- лн топракъта багъ-багъчалар осьтюре эдилер. Шойле бир аджайип манзараны тасавур этинъ: эр ер таш, чакъыл, оларнынъ ортасында, гуль 
киби койчик... Эр баарь байырлар ешере, гул- лериеи тёшеле эдилер. Бу маальде къыз ве огъ- ланчыкъларгъа дагъгъа чыкъып кетмек буюк бахт эди. Огълан балалар сыгъыр, эчки ве къо- зуларны отлата, къызлар исе, гуль джыя ве гуль таджы ясап, аналарындан эшиткен дюльбер йырларыны йырлай эдилер. Огъланлар дженк оюныны ойнай, къаяларгъа тырмаша, къобалар- 1ъа сакълана эдилер...
Лрабаджы джебннден кисесини чыкъарды, сигар ясады, кескии тютюнни арды-артындан бир-эки тартты ве сонъ девам этти:
— Куньлериннъ биринде ко!1 кокюнде дженк гудюрдиси къопты. Етишкен осьмюрлер орду- гъа кеттилер. Снля тутмагъа ярагъанлар исе дагъгъа котерильднлер. Гедже-куньдюз ер ве кокнн сарсытып душман кельгенде, койде тек къарт-къурт ве бала-чагъа къалгъан эди. Агъыр куньлер кельди, атта кунеш де къап-къара ко- рюне эдн. Балалар энди дагъгъа къачмай, ой- намай эдилер. Чюнки, энди дженк оюн дегиль де, акъикъат эди. Узун къыш акъшамлары ким- лернинъдир аягъы астында къар гъычырдай, сонъ бу адамлар чувалларгъа отьмек ве пенир юкленнп, кене дагъда гъайып ола эдилер.
О сене къарлы къыш эрте кельди. Юксек къар дагъ ёлларыны къапатты, къаялар уджын- да ель увулдады. Фашистлер партизанларгъа къаршы тинтювни вакътынджа токътаттылар. Лякин, партизанлар да койге ннчюндир келип оламайлар...
Куньлернинъ бирииде Зейнеп къартийчик къарт чобан Мустафанынъ эвине кельди. Козь- яшларыны сюрте-сюрте:
— Сен бутюн омюринъни шу дагълар ичин- 
де кечирдинъ, шайтан бильмеген сокъакъларны сен билесинъ,— деди.— Партизанларгъа барсанъ да, меним огъланчыкъларым Аметнен, Селямет- нннъ сагъ-эсен экенлерини бильсенъ.
— Э, къартий, дагъда юрип олсам отурыр эдимми мен мында?—деп джевапланды тап- чан устюнде яткъан Мустафа акъай.
— Фяшистлер тезден къой ве эчкилеримиз- ни тартып аладжакъларыны айттылар. Десе эндн бир баш мал да туттырмайджакълар? Ба- ла-чагъа сютсиз къалгъаны-къалгъан... О гъа- риплер де анда ач-чыплакъ аллары насылдыр экен...— Зейнеп апте псштнмалыны козьлерине басты.
— Айванларны керчектен аладжакъ экен- лерми?
Къартий агълавуны токътамай баш саллады.
— Абибулла!— деп чагъырды къартбабан торуныны.— Оджакъ устюнде асылы чызмала- рымны кетирчи, балам, къуругъандыр эндн бельким...
— Сизге юрмек мумкюн дегнль дс, я, къарт- баба!—деди торуны чызмаларны котерип ки- рип.
— Не япайым, балам, муим ншим бар...
Къарт башкъа ич бир шей айтмай кийинди,
чыкъып кетти. О къайткъанда къаранлыкъ тюшкен эди. Акъшамлыкъ сувда пиширилген къартоп сувып башлагъан эди. Къартбабай тю- шюнджели, кедерли эди. Азачыкъ къапынып, четке чекильди. Абибулланынъ анасы софра джыйыштырып башлады. Къартбабай элини торунынынъ омузына къойды.
— Санъа бир шей айтмакъ истейи.м,— деди о Абибулланынъ козюне дикъкъатнен бакъып.— 
Ананъ да эшнтснн. Джемаат санъа муим бир пазифе юклсди...
— Насыл вазифе экен о я?—деди четтен
анасы.
— Адамнынъ сёзюнн больме, отурда динъ- ле, деди къартбабай.— Бу ишни мен озюм япмагъа борджлу эдим. Дагъны мен къадар кнмсе бильмей. Лякин, бу аякълар бармы, бу аякълар!.. Абибулла меннен чокъ кезгендир, чокъ сокъакъларны биле, шаймы?
Къарт торунына суаль назары ташлады.
— Э, билем, къартбаба,— башыны саллады Абибулла.
— Бугунь гедже койдешлеримиз азбарымыз- гъа къой ве эчкилерини айдап келеджеклер. Танъ маалинде сек оларны «Йырлагъан дере- ге» айдап кетеджексинъ. Беджерирсинъми?
— Беджеририм.
— Баба! Сен не, баланы эляк этеджек ола- сынъмы шу?— деди анасы агълап.
— Баламы, акъаймы, ким экенини ярын анъларыкъ,— деди къартбабай, къызына бакъ- мамагъа тырышып.— Айванларны артыкъ кой- де къалдырмакъ хавфлы... Ярын олмаса о бнрси кунь тартып алырлар.
— Дагъдан кечильмез шимди!..
— Узакъ кетме,— деди къартбабай къызы- ны динълемей.— Дерегедже айдасанъ етер. Акъшамгъадже эвде олмагъа борджлусынъ.
— Яхшы.
* * *
Абибулланынъ эви койнинъ четинде ерлеш- кен эди. Танъгъа якъын къартбабай къораны ачты. Абибулла сюрюни дагъгъа тараф айда- 
ды. Къарбабасы чешит кеиъешлер берип бираз топаллап озгъарды, сонъ, ёл ичинде токътап, артындан бакъып къалды. Койден баягъы узакълашкъа1Н сонъ, Абибулла къойларны дагъгъа бурды.
Кок агъарып башлагъанда, мал сюрюси ку- чюк дереден таракъкъа бенъзеген къаяларнынъ о бир тарафына кечкен эди. Айванлар ач ол- ды ве магърашып башладылар. Лякин, бу энди хавфлы дегиль эди. Абибулла буюк бир таш устюне чёкти, къойнындан бир баш согъан- нен отьмек чыкъарып, бираз къапынды. Эндн энъ эсас ёл къалды — «Йырлагъан дере». Уйле маалннедже онъа етнп барса, акъшамлыкъ эвге партизанлар къаршылап алырлар. Бем-беяз къзр устюнде сюрюни тёпелнктен корьмей олурмы?
— Айда!—багъырды Абибулла ве таягъы- ны ойнатып, сюрюнн айдады. Къой ве эчкнлер, къурсагъынадже къаргъа батып, огге ьгнтыла эдилер. Абнбулланынъ чарыкълары ичине къар толды, ирип, бузлай башлады. Сувукъ, аджджы ель уфюре эди. Сол къолда — тим-тнк, къара къая. Оньгнъ уджы булутлар арасында гъайып ола. Асырлар бою асыл олгъан тар сокъачыкь шу къаягъа япышкъан, ашада нсе — учурым. Аджеба, къарнен тёшельген бу сокъакъ хавф- сызмы экен? Я барып да эшильсе?
Абибулла кокке бакъты, сарылтым араретсиз кунеш къаялар артына гизленмеге азыр тура. Къой-эчкнлер бир-бирлерине башларыны къой- ып, ельнинъ увылдысына динъленелер... Партн- занлар кельмеди. Эгер Абибулла къартбабасы айткъаны киби сюрюни ташлап къайтса, ким биле оларнынъ алы не оладжакь?! Борилер ашармы, ачлыкъ ве сувукътан арам олерлер- 
ми?! Ойле экен, гъарип айианлариы койд» айдагъандан не файда?!
— Э-э-эй!—деп багъырды Абибулла.
— Э-э-эй!—деп джевапланды седа.
«Не исе, кене огге кетмск керек, эртс-кеч партизанлар илле раст келирлер»,— деди Аби* булла озь-озюне ве сюрюдеки ёлбаш эчкини айдады. Эчки юрмейджек олды, лякин, бир-эки таякъ ашагъан сонъ, алдкъа ташланды. Сюрю онынъ артындан юрди...
Башы айланмамасы ичюн, Абибулла ашагъы, учурымгъа бакъмамагъа тырыша эди. Къая исе сюйрю ве огъланчыкъиы итеп тюшюреджек кнбн эп кокюсюнн кере эди. Къаянынъ артына бурулмагъа бир-къач адым къалгъанда Аби- булланынъ аягъы астындакн таш еринден коч- тн пе... Абнбулла абынды. О, тырнакъларынен бузлу кьаянынъ коксюне яиышты. Къой ве эчкнлер урькюп. бнри-биринен итеклештилер. Абнбулла зорнен аякъкъа турды ве юзюнеп мермер къаягъа таянды. Сюрю тар сокъакъта уюлишнп тура эди.
— Айда, айда!—деп Абибулла таягъыны саллады, лякин, ушюген элинден таягъь: сып- тырылды, ашагъы учып кетти. Сюрю еринден къыбырдамады. Аксине, арткъа къачаджакъ- къа ошай эди. Абибулла башындан къалпагъы- ны чыкъарып, къойларны онынънен айдап башлады. Ёлбаш эчки сакъалыны къыбырдатып ильки адымыны атты. Сюрю арекетке кельди.
Яйлагъа чыкътылар. Сюрю кене токьтады. Абибулла не къадар тырышса да, сюрю ерин- ден къыбырдамады. «Десе къашкъырлар?»— деп тюшюнди Абибулла, къоркъунен. Ляки;;, шу ан ёлбаш эчки арткъа чевирильди, бир-экн 
секирип, чападжакъ олды, лякин, учурым устюнден беяэ халат кийген адамлар котериль- дилер.
— Токъта! Сен кимсинъ?—деген давуш янъгъырады. Беяз халатлы адамларнынъ бой- нунда автоматлары, бель къушакъларында гра- натлары асувлы эди—партизанлар... Абибул- ла козьяшларыны токътатып оламады... Партн- занлар оны опладылар, сыджакъ тонгъа сар- дылар ве ашаттылар...
— Сагъ ол, къардашым,— дсди партизанлар группасынынъ командири.— Отрядымызгъа буюк бир бахшыш кстирдинъ. Анавы учурым- гъа атылгъан эчкинъе языкъ амма, биз оны да тапып чыкъарырыкъ. Кой халкъына тешеккю- рнмнзнн бильднр ве чокъ селямлар айт...
Эки партизан Абибулланы гедже озгъарды- лар. Саба маалинде Абибулла пенджересини къакъты. Юкъусыз отургъан ананен къартбаба чапып къапыны ачтылар...
Шу сёзлернен арабаджы нкяесннн битирдн. Араба тар ве тозлу къышлакъ сокъакъны бойлап кете эди.
— О огълан шимди къаерде я?—деи сорады Салим.
— О огълан шимдн сизнинъ къышлагъы- нъызда яшай,— деди кулнп арабаджы.
Балалар тюшюнджели бир-бнрлернне бакъ- тылар.
— Ким о?—деп сорады кене Салим.
Абибулла агъа, къамчысыны силькитип, аты-
ны ашыкътырды ве индемеди. Олар Суннат агъанынъ эвине якъынлаша эдилер. 
